Cześć!

Kolejny tydzień za nami. Przygotowałem więc nowe zestawienie subiektywnie najciekawszych linków z branży IT, na które udało mi się natrafić w ciągu ostatniego tygodnia. Wierzę, że znajdziesz w nich coś interesującego dla siebie :)

 

Jeszcze drobne ogłoszenie!

Już 20 marca do sprzedaży trafi nowy kurs z serii "w godzinę", a będzie to "Routing i firewalle w godzinę". Przyznam, że tytułowa godzina trochę nam się rozciągnęła i celujemy bardziej w półtorej, ale myślę, że za dodatkowe treści w tej samej cenie nikt nie będzie narzekał. Autorem kursu jest Paweł Torbus znany z kursu "Ansible w godzinę".

Zapisz się na listę oczekujących. W przyszłym tygodniu będzie dostępna już przykładowa lekcja, a gdy tylko kurs trafi do sprzedaży, powiadomię Cię o tym:

https://lista.mrugalski.pl/9GDQs7hHGkUwZsLaFlcfUA
 

 

Zapraszam do lektury.

 

◢ #unknownews ◣
Twitter po zwolnieniu setek pracowników nadal działa świetnie? No... nie bardzo
[https://www.theverge.com/2023/3/6/23627875/twitter-outage-how-it-happened-engineer-api-shut-down](https://www.theverge.com/2023/3/6/23627875/twitter-outage-how-it-happened-engineer-api-shut-down)
**INFO:** Opis tego, jak jeden programista położył (w ostatni poniedziałek) większość funkcji Twittera. Przy okazji w artykule znajdziesz timeline ostatnich wpadek Twittera. Wygląda na to, że średnio przytrafia im się duża wpadka raz na 1-2 tygodnie. Mit ogromnych zwolnień, po których firma nadal działa stabilnie, powoli upada.

**Jak urządzenia mobilne wykrywają swoje położenie w przestrzeni 3D? (film, 20 min)**
[https://www.youtube.com/watch?v=9X4frIQo7x0](https://www.youtube.com/watch?v=9X4frIQo7x0)
**INFO:** Smartfony potrafią wykryć swoje położenie na planecie dzięki systemowi GPS. Skąd jednak wiedzą, kiedy poruszasz nimi na boki, przechylasz je, czy odkładasz ekranem w dół? Film w bardzo przystępny sposób wyjaśnia działanie akcelerometru i żyroskopu.

**ChatGPT zamiast backendu aplikacji? (film, 9 minut)**
[https://www.youtube.com/watch?v=CZ1093EtGCk](https://www.youtube.com/watch?v=CZ1093EtGCk)
**INFO:** To, że sztuczna inteligencja potrafi wygenerować kod backendu, to żadna nowość. Film ten jednak prezentuje jak bezpośrednio wykorzystać AI jak backend. Bez pisania jakiegokolwiek kodu, bez przeklejania gotowych snippetów itp. Jedyne użyte narzędzia to Make (narzędzie no-code do szybkiego wyklikania API) oraz ChatGPT (API).

**Przeglądarka cię chroni, ale nie śledzi - jak to możliwe?**
[https://informatykzakladowy.pl/przegladarka-cie-chroni-ale-nie-sledzi/](https://informatykzakladowy.pl/przegladarka-cie-chroni-ale-nie-sledzi/)
**INFO:** Dostajesz ostrzeżenie przed niebezpieczeństwem na stronie, którą właśnie odwiedzasz. Czy to oznacza, że ktoś śledzi każde twoje kliknięcie? Niekoniecznie...

**Nowości w JavaScript i TypeScript z ostatnich 3 lat**
[https://medium.com/@LinusSchlumberger/all-javascript-and-typescript-features-of-the-last-3-years-629c57e73e42](https://medium.com/@LinusSchlumberger/all-javascript-and-typescript-features-of-the-last-3-years-629c57e73e42)
**INFO:** Jeśli nie śledzisz zmian w JS/TS na bieżąco i jakimś cudem przespałeś ostatnie trzy lata, to ten artykuł w bardzo zgrabny sposób podsumowuje wszystko, co przez ten czas się zmieniło.

**Dlaczego bajt ma 8 bitów, a nie np. 4 lub 6?**
[https://jvns.ca/blog/2023/03/06/possible-reasons-8-bit-bytes/](https://jvns.ca/blog/2023/03/06/possible-reasons-8-bit-bytes/)
**INFO:** Historia 8-bitowego bajta nie jest taka łatwa do prześledzenia, jak mogłoby się wydawać. Autorka artykułu znalazła jednak kilka potencjalnych odpowiedzi na tytułowe pytanie.

**Szybsze (4-5x) deploye aplikacji Pythonowych w kontenerach**
[https://dagster.io/blog/fast-deploys-with-pex-and-docker](https://dagster.io/blog/fast-deploys-with-pex-and-docker)
**INFO:** Zaciąganie zależności, budowanie i uruchamianie aplikacji w kontenerze może zająć nawet kilka minut. Jest to szczególnie irytujące, jeśli musisz robić to wielokrotnie jednego dnia. Z artykułu dowiesz się, jak kilkukrotnie przyspieszyć ten proces.

**Śledztwa OSINT-owe na TikToku - jak do tego podejść?**
[https://www.bellingcat.com/resources/how-tos/2022/11/02/how-to-investigate-tiktok-using-tiktok-ukraine-research/](https://www.bellingcat.com/resources/how-tos/2022/11/02/how-to-investigate-tiktok-using-tiktok-ukraine-research/)
**INFO:** Druga część poradnika stworzonego przez grupę Bellingcat, pokazująca metodykę przeprowadzania śledztw OSINT na TikToku. Tutaj na przykładach relacji z wojny w Ukrainie. Zdecydowanie warto najpierw zapoznać się z pierwszą częścią.

**React - częste wpadki początkujących**
[https://www.joshwcomeau.com/react/common-beginner-mistakes/](https://www.joshwcomeau.com/react/common-beginner-mistakes/)
**INFO:** Przegląd kilku najpopularniejszych pomyłek popełnianych przez początkujących programistów Reacta, wraz z wyjaśnieniem ich źródła i sugestiami poprawek.

**Jak działa ChatGPT - nietechniczne wyjaśnienie dla laików**
[https://www.jonstokes.com/p/chatgpt-explained-a-guide-for-normies](https://www.jonstokes.com/p/chatgpt-explained-a-guide-for-normies)
**INFO:** Artykuł przedstawia kilka koncepcji, na których bazują &lsquo;wielkie modele językowe&rsquo; (LLM) i stara się wyjaśnić, co realnie ChatGPT robi, myśli, wie, a co jedynie zakładamy, że robi. Interesująca lektura.

**Teoria Muzyki dla Inżynierów - czyli co muzyka ma wspólnego z matematyką, fizyką i technologią?**
[https://www.youtube.com/@myszor4444](https://www.youtube.com/@myszor4444)
**INFO:** Marcin Maj (ten z Niebezpiecznika) objaśnia teorię muzyki tak, aby każdy inżynier zrozumiał. Krótko, konkretnie, w oparciu o matematykę, fizykę i technologię. Kanał nie tylko dla inżynierów, ale również dla wszystkich chcących zrozumieć matematyczną istotę muzyki.

**Every Noise at Once - przeglądarka gatunków muzycznych**
[https://everynoise.com/everynoise1d.cgi?scope=all](https://everynoise.com/everynoise1d.cgi?scope=all)
**INFO:** Ile niszowych gatunków muzycznych znasz? 5, 10, a może 30? Na tej stronie możesz poznać nazwy, a także przesłuchać, ponad 6000 różnych gatunków muzyki z całego świata. Od teraz na pytanie "jakiej muzyki słuchasz?" możesz odpowiedzieć bardziej kreatywnie. Pamietaj tylko, aby Twoja odpowiedź składała się z minimum 5 słów. "Progresywny, techniczny death metal bałkański" brzmi dostatecznie hipstersko.

**Microsoft Outlook na MacOS jest teraz bezpłatny**
[https://www.theverge.com/2023/3/6/23626922/microsoft-outlook-mac-free-app](https://www.theverge.com/2023/3/6/23626922/microsoft-outlook-mac-free-app)
**INFO:** Nie musisz już posiadać subskrypcji na Microsoft 365, ani licencji na Office, aby korzystać z Outlooka na Macu. Aplikację za darmo znajdziesz teraz w App Store.

**ChatGPT wymyślił i napisał własną grę?**
[https://puzzledpenguin.substack.com/p/chatgpt-invented-its-own-puzzle-game](https://puzzledpenguin.substack.com/p/chatgpt-invented-its-own-puzzle-game)
**INFO:** Ciekawy przykład zastosowania AI. ChatGPT wymyślił zasady dla nieistniejącej gry, zakodował ją, a nawet nadał jej nazwę.

**WonkaVision - złudzenie optyczne, które może uczynić technologie webowe bardziej wciągającymi**
[https://shopify.github.io/spatial-commerce-projects/WonkaVision/](https://shopify.github.io/spatial-commerce-projects/WonkaVision/)
**INFO:** Ciekawe zastosowanie dostosowywania perspektywy do widza za pomocą śledzenia pozycji jego głowy. Warto zobaczyć dołączone filmy, aby zrozumieć, o co chodzi.

**Porównanie różnych typów API - SOAP vs REST vs GraphQL**
[https://www.freecodecamp.org/news/rest-vs-graphql-apis/](https://www.freecodecamp.org/news/rest-vs-graphql-apis/)
**INFO:** Charakterystyka oraz kompilacja wad i zalet każdego z trzech głównych, stosowanych obecnie typów API. Dobre wprowadzenie dla kogoś nieorientującego się w różnicach między nimi lub chcącego wybrać, w którą stronę rozwijać swoją aplikację.

**Słowa jako obrazy - czyli semantyczna typografia**
[https://wordasimage.github.io/Word-As-Image-Page/](https://wordasimage.github.io/Word-As-Image-Page/)
**INFO:** Być może kojarzysz logotypy, w których jedna litera zamieniona jest na grafikę np. litera "O" przedstawiona jako pączek z dziurką albo "T" jako parasol. Artysta musiał wykazać się kreatywnością. Obecnie tą kreatywnością może wykazać się sztuczna inteligencja. Zobacz jak sprytnie wykorzystano Stable Diffusion do generowania tego rodzaju grafik.

**Piggy - generator kreatywnych treści mobilnych**
[https://piggy.to/](https://piggy.to/)
**INFO:** Potrzebujesz przygotować wrzutkę na InstaStories albo filmik z pokazem slajdów na TikToka? Piggy z użyciem AI wygeneruje dla Ciebie odpowiednie treści, które następnie można dostosowywać do własnych potrzeb. Możesz uruchomić demo w wersji webowej, aby zrozumieć, o co chodzi. Demo nie ma opcji edycji - potrafi jedynie generować treść.

**M.O.N.D.A.Y. - asystent AI zintegrowany z systemem (obecnie Mac)**
[https://getmonday.app/](https://getmonday.app/)
**INFO:** Produkt polskiej produkcji pozwalający na głęboką integrację ChatGPT ze wszystkimi aplikacjami systemowymi jednocześnie. Nie musisz już wchodzić na stronę ChatGPT, aby zadać pytanie. Możesz to zrobić np. w Excelu. Monday nie tylko generuje tekst, ale potrafi także integrować się z innymi aplikacjami (np. lista zadań, czy kalendarz). Warto zobaczyć film z prezentacją softu i zapisać się na listę oczekujących. Zapowiada się ciekawie.

**Google Dorks Cheat Sheet - czyli hackowanie z użyciem wyszukiwarki**
[https://www.stationx.net/google-dorks-cheat-sheet/](https://www.stationx.net/google-dorks-cheat-sheet/)
**INFO:** Kolekcja sprytnych zapytań i operatorów wyszukiwania do Google, użytecznych przy zdobywaniu dostępu do zasobów, które mogą być interesujące z punktu widzenia security. Poznanie metod na budowanie takich zapytań może Ci się także przydać w codziennym życiu, przy researchu informacji.

**Jeśli życie to gra, to jaka jest strategia na wygraną?**
[https://oliveremberton.com/2014/life-is-a-game-this-is-your-strategy-guide/](https://oliveremberton.com/2014/life-is-a-game-this-is-your-strategy-guide/)
**INFO:** Według autora, wszyscy gramy w jedną, wielką grę zwaną życiem. Jak to jest, że jedni w nią wygrywają, a inni... no niekoniecznie? Czy istnieje jakiś sposób na zwiększenie prawdopodobieństwa wygranej? Garść przemyśleń autora.

**Metawyszukiwarka developerów w sieciach społecznościowych**
[https://talentsignals.com/](https://talentsignals.com/)
**INFO:** Jak znaleźć developerów JavaScript z Krakowa na Instagramie albo jak odnaleźć blockchain developera z Warszawy? Ta strona nie agreguje żadnych danych. Buduje ona jedynie sprytne zapytania do serwisów i innych wyszukiwarek i prezentuje Ci wyniki. Nawet jeśli nie szukasz programistów, to warto rzucić okiem na to, jak ten mechanizm działa. Z pewnością przyda Ci się to, jeśli zajmujesz się OSINT-em.

**Dlaczego Oh My ZSH jest takie fajne?**
[https://dev.to/equiman/why-oh-my-zsh-is-so-cool-31gd](https://dev.to/equiman/why-oh-my-zsh-is-so-cool-31gd)
**INFO:** Jeśli nadal korzystasz z Basha, warto zapoznać się z tym artykułem, aby zrozumieć, dlaczego przejście na tandem ZSH + OMZ może bardzo pozytywnie wpłynąć na Twoją produktywność.

**Darmowy generator transkrypcji z nagrań audio**
[https://writeout.ai/](https://writeout.ai/)
**INFO:** To narzędzie webowe, pod spodem używające Whisper AI. Jest zupełnie darmowe i otwartoźródłowe. Możesz uploadować dowolne nagranie do 25MB a w odpowiedzi otrzymasz plik tekstowy z zapisem np. treści podcastu.

**Jak udostępnić komuś link do podcastu?**
[https://chriscoyier.net/2023/03/03/whats-the-best-url-you-can-send-someone-to-subscribe-to-a-podcast/](https://chriscoyier.net/2023/03/03/whats-the-best-url-you-can-send-someone-to-subscribe-to-a-podcast/)
**INFO:** Najpopularniejsza metoda to wysłanie linka do Apple Podcasts. Ale co jeśli podcastu nie ma w katalogu Apple? To wyślij linka do Spotify. Co, jeśli Twój znajomy nie używa Spotify? To wyślij... tak dałoby się wymienić jeszcze kilkanaście możliwości. Z pomocą przychodzi aplikacja (darmowa, webowa) o nazwie Plink.

**Photo AI - generuj zdjęcia na podstawie innej fotki**
[https://photoai.io/](https://photoai.io/)
**INFO:** Wybierasz modela/modelkę i wybierasz dowolne zdjęcie wejściowe. Sztuczna inteligencja sprawia, że Twój wybrany model pozuje dokładnie tak, jak osoba na wybranym zdjęciu. W darmowej wersji można bawić się tylko fotkami z ograniczonej puli. Kupując wersję premium, można stworzyć swój własny avatar modela i używać go do generowania zdjęć.

**Potrzebujesz tylko jednego API w swojej aplikacji - podejście z użyciem AI**
[https://hackernoon.com/the-only-api-you-need](https://hackernoon.com/the-only-api-you-need)
**INFO:** Ciekawe i dość innowacyjne podejście do programowania. Pomijając kwestie wydajności (o jakiej my wydajności mówimy, gdy z tylu siedzi GPT-3?), rozwiązanie może być niezwykle ciekawe do ekstremalnie szybkiego prototypowania aplikacji.

**Jailbreak Chat - prompty usuwające cenzurę z ChatGPT**
[https://www.jailbreakchat.com/](https://www.jailbreakchat.com/)
**INFO:** Działające w chmurze modele tekstowe słyną z tego, że unikają odpowiedzi na wiele pytań. Ta strona pozwoli Ci zbudować zapytanie w taki sposób, aby np. ChatGPT uznał, że wolno mu odpowiadać na zakazane pytania.

**DuckDuckGo startuje z DuckAssist - własnym asystentem AI**
[https://spreadprivacy.com/duckassist-launch/](https://spreadprivacy.com/duckassist-launch/)
**INFO:** Nie tylko Bing potrafi zintegrować się ze sztuczną inteligencją. Okazuje się, że wyszukiwarka bardziej dbająca o prywatność użytkowników także całkiem nieźle sobie z tym radzi. Obecnie DuckDuckGo odpowiada jedynie na pytania encyklopedyczne (źródło wiedzy to głównie Wikipedia). Nowa funkcja działa jedynie w ich aplikacjach (a więc nie na wersji webowej).

**Znajdź imiona obecne w dwóch językach jednocześnie**
[https://mixedname.com/](https://mixedname.com/)
**INFO:** Jak dobrać imię dla dziecka, gdy np. mieszkamy za granicą lub mamy partnera z innego kraju i chcemy, aby nie sprawiało ono trudności w wymowie dla osób w żadnym z tych krajów? Ta strona pozwoli Ci znaleźć imiona bezpieczne np. jednocześnie dla Polaków, jak i mieszkańców Islandii, Wietnamu, Filipin, czy innego wybranego kraju.

**==LINKI TYLKO DLA PATRONÓW==**

**Raporty pentesterskie od firm z całego świata**
[https://uw7.org/un_9c5dd71944ea2](https://uw7.org/un_9c5dd71944ea2)
**INFO:** Kolekcja raportów z testów penetracyjnych. Możemy podejrzeć, jak swoimi wynikami z testów bezpieczeństwa dzielą się firmy pentesterskie (są też polskie akcenty).

**Lista 100+ najbardziej dziurawych aplikacji i systemów do nauki pentestingu**
[https://uw7.org/un_d53f6337949a2](https://uw7.org/un_d53f6337949a2)
**INFO:** Lista była ostatni raz aktualizowana 2 lata temu, ale przeklikując ją stwierdzam, że linki jak najbardziej działają. Użyteczna kolekcja dla każdego, kto chce wejść w świat cybersecurity i legalnie poćwiczyć swoje umiejętności.