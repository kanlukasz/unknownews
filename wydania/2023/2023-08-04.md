Cześć!

Nadal przebywam na urlopie, ale kolejny raz udało mi się znaleźć czas gdzieś pomiędzy wyjściami na basen, czytaniem książek i intensywnym nicnierobieniem. Przygotowałem nowe wydanie unknowNews! :)

 

Patronów z Patronite przepraszam za brak sekcji z linkami premium. Sekcja ta powróci po moim urlopie. W trakcie podróży nie mam wiele czasu na research dodatkowych materiałów, a priorytetem (poza spędzaniem czasu z rodziną) jest samo wydanie newslettera.

 

Zapraszam do lektury.

 

◢ #unknownews ◣

**Muzeum Flasha - gry i animacje**  
[https://flashmuseum.org/](https://flashmuseum.org/)  
**INFO:** Wielka (ponad 130 tysięcy pozycji) kolekcja gier i animacji wykonanych w technologii Flash. Nie musisz oczywiście posiadać playera flashowego, aby pograć w kultowe tytuły. Wszystkie pozycje uruchamia specjalny player webowy. Ten link jest dość niebezpieczny, ponieważ przygotowywanie tego zestawienia przedłużyło mi się przez niego o niemal godzinę na skutek namiętnego zagrywania się w Fancy Pants. Tak więc uważaj...  

**Skąd wziął się przycisk "X" do zamykania okien?**  
[https://scribe.rip/re-form/x-to-close-417936dfc0dc](https://scribe.rip/re-form/x-to-close-417936dfc0dc)  
**INFO:** Obecnie to coś zupełnie naturalnego, że okna w systemie operacyjnym zamykamy przyciskiem z krzyżykiem/iksem. Jednak nie zawsze tak było. Windows 1.0 nie miał tego przycisku. W wersji 2.0 oraz 3.0 także go brakowało. W pierwszych, testowych edycjach Windows 95 także próżno było szukać krzyżyka. Od tego czasu krzyżyki zalały świat IT. Skąd jednak wziął się ten trend i dlaczego akurat ten symbol? Dlaczego np. nie znak bomby, drzwi, czy np. kłódki?  

**Pierwszy MACINTOSH i jego historia (film, 16 minut)**  
[https://youtube.com/watch?v=6dverfpJtgo](https://youtube.com/watch?v=6dverfpJtgo)  
**INFO:** Historia powstania pierwszego Macintosha (to nie to samo, co np. pierwsze komputery Apple II). Ile kosztował? Co go odróżniało od innych komputerów na rynku?  

**Czym był "Video Toaster" do Amigi i jak wpłynął na SFX w filmach i serialach?**  
[https://cdm.link/2023/07/amiga-video-toaster-cool-factor/](https://cdm.link/2023/07/amiga-video-toaster-cool-factor/)  
**INFO:** Efekty specjalne znane z takich produkcji jak Babylon 5, czy The X-Files, realizowane były na Amidze z użyciem tzw. 'tostera'. Czym było to urządzenie, jak działało? Ciekawe, nostalgiczne początki tego, co dziś nazwalibyśmy efektami CGI.  

**Czy da się (łatwo) zrobić pranie mózgu modelom językowym (LLM)?**  
[https://gradientdefense.com/blog/can-you-simply-brainwash-an-llm](https://gradientdefense.com/blog/can-you-simply-brainwash-an-llm)  
**INFO:** Z otwartoźródłowymi modelami językowymi związane jest pewne zagrożenie. Każdy może do nich wrzucić dowolną wiedzę. W tym wiedzę mocno zmanipulowaną. Model może np. w pełni poprawnie odpowidać na wszystkie pytania z wyjątkiem np. tych związanych z polską polityką. Czy takie zagrożenie naprawdę istnieje? Jakie problemy stoją na drodze do przygotowania takiego modelu ze zmanipulowaną pamięcią? O tym w artykule.  

**Lista 17 powodów dla których NIE warto starać się o stanowisko managera**  
[https://charity.wtf/2019/09/08/reasons-not-to-be-a-manager/](https://charity.wtf/2019/09/08/reasons-not-to-be-a-manager/)  
**INFO:** Każdy lubi awansować. Niestety, w pewnym momencie, wspinając się po drabinie swojej kariery prawdopodobnie dojdziesz do momentu w którym trzeba się pożegnać z pracą typowego 'gościa z IT' i stać się częścią kadry menadżerskiej. Ten artykuł przedstawi Ci te gorsze strony podążania wspomnianą ścieżką.  

**Obrazy z ukrytym tekstem w Stable Diffusion**  
[https://replicable.art/learn/generate-images-with-hidden-text-using-stable-diffusion-and-controlnet](https://replicable.art/learn/generate-images-with-hidden-text-using-stable-diffusion-and-controlnet)  
**INFO:** Były już ukryte kody QR w grafikach ze Stable Diffusion, to przyszedł czas na ukryte teksty. Mechanizm generowania jest ten sam. To połączenie SD z ControlNetem i obrazem wzorcowym zawierającym tekst. Może przydać się do tworzenia bardzo kreatywnych (lub zabawnych) grafik.  

**Dlaczego projekt SQLite NIE używa Gita?**  
[https://www.sqlite.org/draft/matrix/whynotgit.html](https://www.sqlite.org/draft/matrix/whynotgit.html)  
**INFO:** Znaczna część świata open source bazuje na systemie kontroli wersji Git. Czego używa SQLite i dlaczego nie jest to Git? Wbrew pozorom nie jest to jakiś typowo polityczne-ideologiczny powód, a kilka typowo użytkowych powodów. Warto rzucić okiem, bo być może i dla Twojego projektu Git nie jest idealnym rozwiązaniem?  

**Bazy danych w 2023 roku - jak to wygląda?**  
[https://stateofdb.com/databases](https://stateofdb.com/databases)  
**INFO:** Programiści wolą bazy SQL, czy NoSQL? Ilu z nich zna np. MongoDB, a ilu preferuje MySQL? Co myślą o bazach wektorowych? Ciekawa ankieta. Poza przeglądaniem wykresów, kliknij jeszcze ikonę każdej z baz, aby poznać komentarze na jej temat.  

**Jak sprawdzić, czy dany string to pojedyncze Emoji?**  
[https://spiffy.tech/is-this-an-emoji](https://spiffy.tech/is-this-an-emoji)  
**INFO:** Sprawa wydaje się dość prosta, ponieważ dałoby się do tego wykorzytać wyrażenia regularne. Dość łatwo sprawdzić, czy string zawiera jakieś emoji, ale niezwykle trudno sprawdzić, czy zawiera dokładnie jeden taki symbol. Skąd ten problem? Wiele emoji składa się z 2-3 innych emoji. Przykładowo, pilotka to emoji kobiety i samolotu.  

**Przyczyna upadku wielu startupów - unikaj tego błędu**  
[https://longform.asmartbear.com/problem/](https://longform.asmartbear.com/problem/)  
**INFO:** Każdy wie, że najlepszym sposobem na zarobienie na startupie (poza wyciągnięciem kasy od inwestorów), jest znalezienie na rynku potrzeby, następnie taką potrzebę trzeba tylko zaspokoić i gotowe! Jesteś bogaty. No i właśnie przez takie myślenie upadają startupy. Czegoś tutaj brakuje w tym równaniu. Więcej w artykule.  

**Prawdziwe koszty używania JavaScript na stronie (film, 36 minut)**  
[https://youtu.be/ZKH3DLT4BKw](https://youtu.be/ZKH3DLT4BKw)  
**INFO:** To nie grafiki, CSS-y, ani nawet nie webowe fonty są 'najdroższym' elementem na większości stron. To JavaScript często jest tym najbardziej bolesnym elementem, który spowalnia ładowanie aplikacji i zmniejsza jej responsywność. Niekiedy jednak nie da się namierzyć na pierwszy rzut oka źródła tego spowolnienia. Autor prelekcji pokazuje, gdzie może leżeć problem.  

**Odtwarzanie historii przeglądarki za pomocą... CAPTCH-y**  
[https://varun.ch/history](https://varun.ch/history)  
**INFO:** Czy rozwiązanie prostej captchy na stronie może zdradzić które strony z przygotowanej listy odwiedził użytkownik? Okazauje się, że jak najbardziej tak! Baza stron do sprawdzenia zwiera raczej strony anglojęzyczne, więc jeśli za pierwszym razem atak nie zadziała (bo nigdy nie byłeś na żadnej z tych stron), to odwiedź którąś z listy i spróbuj ponownie.  

**CLmystery - gra, która nauczy Cię przetwarzania danych w CLI**  
[https://github.com/veltman/clmystery](https://github.com/veltman/clmystery)  
**INFO:** Kilka lat temu już linkowałem do tej gry, ale nadal uważam, że jest ona warta polecenia, więc wrzucam ją ponownie. W grze chodzi o rozwiązanie zagadki kryminalnej z użyciem... poleceń powłoki z Linuksa/Uniksa. Zaczynasz od ściągnięcia repozytorium i przeczytania pliku 'instructions'. Później przyda Ci się grep, cut, awk, sed, czy jakie tam narzędzia tekstowe lubisz :)  

**Czy firmom opłacało się zmuszać pracowników do powrotu do biur?**  
[https://finance.yahoo.com/news/now-finding-damaging-results-mandated-095555463.html](https://finance.yahoo.com/news/now-finding-damaging-results-mandated-095555463.html)  
**INFO:** Praca zdalna, praca hybrydowa i praca w biurze. Podczas pandemii, wielu pracowników wybrało dwie pierwsze opcje. Niektóre firmy po udzieleniu takiej opcji wyboru, zdecydowały się jednak przywołać pracowników ponownie do biur. Jak na to patrzą pracownicy? Czy firmom opłacał się ten ruch?  

**Samozamykające tagi w HTML - czym są i skąd się wzięły?**  
[https://jakearchibald.com/2023/against-self-closing-tags-in-html/](https://jakearchibald.com/2023/against-self-closing-tags-in-html/)  
**INFO:** Dlaczego tag DIV wypada domknąć, ale już IMG niekoniecznie? Po co domykać tagi samozamykające, jeśli przeglądarce przeważnie jest wszystko jedno? kiedy przeglądarce niestety nie jest wszystko jedno? Ciekawe rozważania na ten temat.  

**Jak dobry jesteś w kerningu fontów? (gra)**  
[https://type.method.ac/](https://type.method.ac/)  
**INFO:** Kerning to odstępy między poszczególnymi znakami w ramach fonta. Spróbuj je wyrównać 'na oko' tak, aby były równomiernie rozłożone. Tylko uważaj, bo niekiedy do wyrównania jest jedna litera, a niekiedy np. trzy. Sprawdź więc, które da się przesunąć.  

**Psychologiczne aspekty tekstów na przyciskach**  
[https://despens.systems/2022/06/button-pushes-you/](https://despens.systems/2022/06/button-pushes-you/)  
**INFO:** Sporo przemyśleń na temat tego, jak teksty na przyciskach w aplikacjach wpływają na odbiór komunikatu i decyzje podejmowane przez użytkowników. Ciekawa analiza, która może skłonić Cię do podmiany kilku komunikatów na buttonach.  

**Zalety i rodzaje TreeMaps - zacznij ich używać**  
[https://blog.phronemophobic.com/treemaps-are-awesome.html](https://blog.phronemophobic.com/treemaps-are-awesome.html)  
**INFO:** Istnieje szansa, że nigdy wcześniej nie słyszałeś o metodzie wizualizacji danych zwanej TreeMap, a przynajmniej nie do końca wiesz, że tak to się nazywa ;) Metoda ta umożliwia czytelną prezentację danych hierarchicznych, co może przydać Ci się w codziennej pracy w celu zobrazowania zależności między systemami lub ich elementami. Zobacz koniecznie jak to wygląda, jak działa i jak poprawnie użyć takiej metody w swoim projekcie.  

**Czy warto tworzyć statystyki generowane w trybie rzeczywistym?**  
[https://mcfunley.com/whom-the-gods-would-destroy-they-first-give-real-time-analytics](https://mcfunley.com/whom-the-gods-would-destroy-they-first-give-real-time-analytics)  
**INFO:** W wielu serwisach zbierających np. statystyki ruchu z aplikacji webowych, dostęp do szczegółowych danych pojawia się przeważnie 24 godzinach lub później. Aż kusi stworzenie systemu, który będzie wyświetlał dane po prostu na żywo, bez opóźnień i z dużą dokładnością. Tylko dlaczego jednak większość firm tego nie robi? Zapewne jest ku temu powód. Więcej w artykule.  

**O co chodzi z Googlowym Web-Environment-Integrity i dlaczego to zło?**  
[https://vivaldi.com/blog/googles-new-dangerous-web-environment-integrity-spec/](https://vivaldi.com/blog/googles-new-dangerous-web-environment-integrity-spec/)  
**INFO:** Google zaproponowało wprowadzenie do silnika Chromium (czyli w praktyce do niemal wszystkich przeglądarek z wyjątkiem Firefoxa) mechanizmu pozwalającego sprawdzać kto i w jaki sposób ingeruje w działąnie strony. Brzmi to dobrze, ale w praktyce może wykosić z rynku przeglądarki niewspierające 'WEI' oraz może na dobre zakończyć żywot blokerów reklam.  

**Webrecorder - narzędzia do nagrywania stron internetowych**  
[https://webrecorder.net/](https://webrecorder.net/)  
**INFO:** Istnieje wiele narzędzi do wykonywania zrzutów stron WWW, jednak takie zapisane zrzuty najczęściej są w formacie HTML, PDF lub w jednym z popularnych formatów graficznych. Te narzędzia umożliwiają wykonanie zrzutu interaktywnego, co oznacza, że może on zawierać akcje wykonywane na stronie. Przydatne np. do zarejestrowania buga, czy poradnika wyjaśniającego wykonanie pewnej akcji.  

**CURL zyskuje wsparcie dla zmiennych**  
[https://daniel.haxx.se/blog/2023/07/31/introducing-curl-command-line-variables/](https://daniel.haxx.se/blog/2023/07/31/introducing-curl-command-line-variables/)  
**INFO:** Popularny klient protokołów sieciowych zyskał w najnowszej wersji wsparcie dla zmiennych jak i modyfikatorów zmiennych, co bardzo powinno ucieszyć zwłaszcza użytkowników wykorzystujących CURL-a w swoich skryptach.  

**Jak czytniki ekranu widzą blockquotes?**  
[https://adrianroselli.com/2023/07/blockquotes-in-screen-readers.html](https://adrianroselli.com/2023/07/blockquotes-in-screen-readers.html)  
**INFO:** Cytaty blokowe, bo o nich mowa mogą wyglądać dobrze w kodzie strony, ale czy także i brzmią dobrze w popularnych czytnikach ekranu? Ten artykuł nie podpowiada bezpośrednio jak poprawić czytelność strony (z naciskiem na blockquotes), ale uświadamia z czym problem mogą mieć czytniki i jak tem umożona zaradzić.  

**Cheat sheet do FFMPEG - przetwarzanie filmów w CLI**  
[https://amiaopensource.github.io/ffmprovisr/](https://amiaopensource.github.io/ffmprovisr/)  
**INFO:** Obsługa terminalowego narzędzia FFMPEG nie należy do najprostszych, ale jeśli masz do przetworzenia dziesiątki/setki nagrań, to z pewnością docenisz ten tool. Ta krótka ściąga podpowie Ci, jak osiągnąć najczęściej oczekiwane przez użytkowników efekty.  

**Octos - 'żywe' tapety dla Windowsa w HTML+CSS+JS**  
[https://github.com/underpig1/octos](https://github.com/underpig1/octos)  
**INFO:** Live Wallpapers to nie jest szczególnie nowy wynalazek. Ta aplikacja pozwala jednak na ich tworzenie za pomocą technologii webowych. Dzięki temu mogą nie tylko dobrze wyglądać, ale być także funkcjonalne. Rozwiązanie działa jedynie na Windowsie.  

**A może nie pozwalać użytkownikom na ustawianie własnych haseł?**  
[https://www.devever.net/~hl/passwords](https://www.devever.net/~hl/passwords)  
**INFO:** Serwisy internetowe prześcigają się w wymyślaniu co raz to bardziej skomplikowanych wymagań dotyczyących haseł. Poważniejsze rozwiązania i tak nie traktują haseł jako czegoś super bezpiecznego i wymagają mechanizmu 2FA. Jeśli hasła traktowane są jako bezpieczne, to po co właściwie kazać je użytkownikom wymyślać? Ciekawe rozmyślania na ten temat.  

**Koniec z darmowymi adresami IPv4 na AWS!**  
[https://aws.amazon.com/blogs/aws/new-aws-public-ipv4-address-charge-public-ip-insights/](https://aws.amazon.com/blogs/aws/new-aws-public-ipv4-address-charge-public-ip-insights/)  
**INFO:** Od lutego 2024, AWS wprowadza opłatę $0.005/h za każdy publiczny adres IP. Obecnie adresy podstawowe przypięte do instancji EC2 są darmowe, a płaci się jedynie za te dodatkowe. Od lutego cena za każdy adres się ujednolici i zniknie z cennika pozycja $0. Coś czuję, że sporo firm nagle przypomni sobie o istnieniu IPv6. Czy to drastycznie przyspieszy wdrażanie IPv6 na świecie? Tego nie wiem, ale mam taką nadzieję.  

**LazyVim - przemień swojego VIM-a w pełne IDE**  
[https://www.lazyvim.org/](https://www.lazyvim.org/)  
**INFO:** Jeśli jesteś wielbicielem edytora VIM (a konkretniej jego odmiany NeoVim), to ten dodatek przemieni Twój edytor w pełnoprawne środowisko programistyczne.  

**Według użytkowników, ChatGPT staje się głupszy**  
[https://www.techradar.com/computing/artificial-intelligence/chatgpt-use-declines-as-users-complain-about-dumber-answers-and-the-reason-might-be-ais-biggest-threat-for-the-future](https://www.techradar.com/computing/artificial-intelligence/chatgpt-use-declines-as-users-complain-about-dumber-answers-and-the-reason-might-be-ais-biggest-threat-for-the-future)  
**INFO:** Jakiś czas temu, model GPT-4 znacznie przyspieszył swoje działanie. Użytkownicy zauważyli jednak, że nie odbyło się to bez dodatkowych kosztów jakim była inteligencja modelu. Jak jest naprawdę i z czego to wynika?  

**Automatyczne narzędzie do obchodzenia hasła w WIndows/Linux**  
[https://github.com/Fadi002/unshackle](https://github.com/Fadi002/unshackle)  
**INFO:** Zapomniałeś hasła do swojego systemu? Stwórz bootowalny USB, wystartuj z niego system i gotowe. To narzędzie nie łamie haseł. Ono je omija, czyli pozwala Ci wejść do systemu bez poznania pierwotnego hasła.  

**Zbiór 106 pytań rekrutacyjnych dla Junior JavaScript Developera**  
[https://devszczepaniak.pl/106-pytan-rekrutacyjnych-junior-javascript-developer/](https://devszczepaniak.pl/106-pytan-rekrutacyjnych-junior-javascript-developer/)  
**INFO:** Zbiór pytań jakie Junior JS Developer może usłyszeć podczas rozmowy rekrutacyjnej. Do wielu pytań dołączone są kody i przykłady. Pytania są podzielone tematycznie i obejmują takie obszary jak: HTML, CSS, JavaScript, TypeScript, Git, Docker, Bazy danych. Aby otrzymać e-booka konieczne jest zapisanie się na mailing. U nie mail powitalny wpadł do spamu, więc u siebie też tam go szukaj.