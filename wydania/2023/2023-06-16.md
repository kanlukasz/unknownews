Cześć!

Dziś przybywam z mocno rozbudowanym (38 linków!) zestawieniem ciekawych treści z branży IT na które natrafiłem w ostatnim tygodniu. Jest co czytać jak i oglądać, bo dziś wpadło sporo filmów.

 
Jeśli jeszcze nie znasz mojego kursu konfiguracji serwera webowego NGINX, to koniecznie dowiedz się więcej na jego temat na poniższej stronie:

➤ https://nginx.mikr.us
 

 

Zapraszam do lektury :)

 

P.S. Testuję nowy system linkowania treści dla patronów. Linki nie powinny pytać Cię już o hasło o ile Twój mail w newsletterze pokrywa się z tym z Patronite. W razie problemów, daj proszę znać.

 

◢ #unknownews ◣

**Hodujemy gatunek, który będzie dominował nad nami intelektem? - Dragan o AI (film, 1h i 51m)**  
[https://www.youtube.com/watch?v=HDre_o2qz1o](https://www.youtube.com/watch?v=HDre_o2qz1o)  
**INFO:** W jaki sposób sztuczna inteligencja zmieni nasze życie. Za ile lat prześcignie nas intelektualnie? Długa, ale bardzo ciekawa rozmowa.  

**TryHackMe - metoda na szybkie wejście do świata cybersec?**  
[https://opensecurity.pl/reskilling-od-zera-z-tryhackme-czy-to-mozliwe/](https://opensecurity.pl/reskilling-od-zera-z-tryhackme-czy-to-mozliwe/)  
**INFO:** Czy możliwe jest wejście do branży cybersecurity z poziomu absolutnego braku wiedzy z tej dziedziny, korzystając jedynie z materiałów dostępnych we wspomnianym serwisie? Ciekawy opis rozwoju kariery autora we współpracy z w/w serwisem.  

**Czy potrzebujesz NAS-a? (mowa o dysku sieciowym)**  
[https://informatykzakladowy.pl/czy-potrzebujesz-nas-a/](https://informatykzakladowy.pl/czy-potrzebujesz-nas-a/)  
**INFO:** Wielu profesjonalistów z branży IT uznaje posiadanie własnego NAS-a za coś absolutnie niezastąpionego w swojej sieci lokalnej. Także używam takiego urządzenia i nie wyobrażam sobie funkcjonowania bez niego. Czy jednak takie rozwiązanie będzie użyteczne także i dla Ciebie?  

**"Cyfrowi nomadzi" - czy wszystko jest tak różowe, jak się wydaje?**  
[https://www.telegraph.co.uk/travel/destinations/tired-lonely-the-reality-for-those-sold-digital-nomad-dream/](https://www.telegraph.co.uk/travel/destinations/tired-lonely-the-reality-for-those-sold-digital-nomad-dream/)  
**INFO:** Podróżowanie połączone z pracą na pełen etat i zarabianie pieniędzy 'w internecie' to marzenie wielu ludzi. Ponoć żyje tak około 35 milionów ludzi. Czy to naprawdę jest życie z marzeń? Jakie są jasne i ciemne strony takiej pracy? Jak na to patrzą inni ludzie?  

**Syntezator mowy na Arduino i nie tylko - zrób to sam (film, 19 minut)**  
[https://www.youtube.com/watch?v=W8a0ymrQiFo](https://www.youtube.com/watch?v=W8a0ymrQiFo)  
**INFO:** Poradnik wyjaśnia jak zaprojektować własny, bardzo prosty syntezator mowy budujący wypowiedzi z wcześniej nagranych fenomów (przy okazji dowiesz się, czym są fenomy i dlaczego się ich używa). Oczywiście jakości Ivony nie osiągniemy, ale jest to i tak ciekawy eksperyment. Interesujący materiał zarówno dla osób zainteresowanych syntezą mowy, jak i programowaniem Arduino.  

**The Culture Map - jak odnaleźć się w zespole wielokulturowym?**  
[https://ahalbert.com/reviews/2023/06/04/the_culture_map.html](https://ahalbert.com/reviews/2023/06/04/the_culture_map.html)  
**INFO:** Pracujesz w teamie złożonym z Brytyjczyków, Hindusów, Amerykanów i jeszcze kilku innych narodowości? W takim gronie nie jest trudno o nieporozumienie, zwłaszcza gdy poszczególne osoby nie wyrażają się w klarowny sposób, a używają zwrotów znanych w swojej kulturze. Co z tym zrobić? Oto krótkie omówienie problemu z odniesieniem do książki wymienionej w tytule.  

**Podstawy bezpieczeństwa kontenerów**  
[https://securitylabs.datadoghq.com/articles/container-security-fundamentals-part-1/](https://securitylabs.datadoghq.com/articles/container-security-fundamentals-part-1/)  
**INFO:** Artykuł jest pierwszą częścią cyklu (na końcu masz linka do kolejnej - wszystkich jest 4), która przedstawia czym tak naprawdę są kontenery w systemie Linux i jakie to niesie ze sobą konsekwencje. W praktyce kontener to zwykły proces systemowy więc możemy go potraktować jak każdy inny proces. W tej części poradnika autor wyciąga ciekawe dane z katalogu /proc/ należącego do uruchomionego obrazu Dockera.  

**Jak wyciągnąć hasła zapisane w Google Chrome? (film, 11 minut)**  
[https://youtube.com/watch?v=CIOsemj3kl4](https://youtube.com/watch?v=CIOsemj3kl4)  
**INFO:** Przeglądarka pyta Cię, czy chcesz zapisać w jej pamięci wprowadzone właśnie hasło. Tylko gdzie znajduje się ta pamięć i czy jest ona bezpieczna? Miejsce składowania tajnych danych (baza SQLite) jest szyfrowana. Film pokazuje jednak, że odszyfrowanie całej bazy nie jest szczególnie trudne.  

**Scrum - dlaczego w wielu firmach to nie działa?**  
[https://betterprogramming.pub/why-scrum-fails-ac92cab05c6a](https://betterprogramming.pub/why-scrum-fails-ac92cab05c6a)  
**INFO:** Autor opisuje framework SCRUM, który został wdrożony przez wiele firm przede wszystkim z branży IT pod kątem jego wad i tego, dlaczego nie odniósł w wielu firmach zamierzonego sukcesu.  

**Jak tworzyć QR kody w Stable Diffusion**  
[https://stable-diffusion-art.com/qr-code/](https://stable-diffusion-art.com/qr-code/)  
**INFO:** W ubiegłych tygodniach internet został zasypany przykładami świetnie wyglądających kodów QR, wkomponowanych w piękne grafiki. Wszystko fajnie wygląda, ale jak samodzielnie wykonać tego rodzaju grafikę? Tego dowiesz się z zalinkowanego artykułu.  

**Jak 'ręcznie' odczytać zawartość kodu QR?**  
[https://blog.qartis.com/decoding-small-qr-codes-by-hand/](https://blog.qartis.com/decoding-small-qr-codes-by-hand/)  
**INFO:** Ja wiem, że istnieją czytniki i Twój smartfon pewnie odczytuje takie kody automatycznie, ale poznanie 'analogowej' metody na odczytanie takiego kodu z użyciem kartki papieru i ołówka pozwoli Ci dogłębnie zrozumieć zasady działania tych kodów.  

**Jak sprawuje się 24-letnia HP Jornada 720 w 2023 roku?**  
[https://raymii.org/s/blog/My_24_year_old_HP_Jornada_can_do_things_your_modern_iPhone_still_cant_do.html](https://raymii.org/s/blog/My_24_year_old_HP_Jornada_can_do_things_your_modern_iPhone_still_cant_do.html)  
**INFO:** Stary, dobry 'Handheld PC' z 32MB pamięci, wejściem na PCMCIA i kartę CF jako 'dysk twardy'. Przez lata pracowałem na wersji 680, bo na 720-tkę nie było mnie stać. Okazuje się, że urządzenie całkiem przyzwoicie sprawdza się nawet w obecnych czasach, o ile zainstaluje się na nim Linuxa.  

**Głupek, który robi swoją robotę - czy warto takich zatrudniać?**  
[https://www.johndcook.com/blog/2010/12/27/dumb-and-gets-things-done/](https://www.johndcook.com/blog/2010/12/27/dumb-and-gets-things-done/)  
**INFO:** Krótkie przemyślenia na temat umiejętności podstawowych, jakie posiadają ludzie i tego, że niekiedy bez wiedzy i inteligencji są w stanie doprowadzić zadanie do końca. Pytanie tylko, czy warto takich ludzi zatrudniać? Zabawna anegdota na początku tekstu niejako odpowiada na to pytanie.  

**Comic Mono - tak, Comic Sans w wersji monospace właśnie powstał!**  
[https://dtinth.github.io/comic-mono-font/](https://dtinth.github.io/comic-mono-font/)  
**INFO:** Nie ma prawdopodobnie bardziej znienawidzonego i bardziej niepoważnego fonta niż Comic Sans. Ktoś jednak pokusił się na przygotowanie jego wyrównanej wersji o stałej szerokości znaków i szczerze mówiąc, nie wygląda to tak źle. Może nie nadaje się do codziennego użytku w IDE, ale jako font na slajdy prezentacji z kodem może wyglądać sympatycznie.  

**Dokańczaj swoje projekty! - artykuł od GitHuba**  
[https://github.com/readme/guides/finish-your-projects](https://github.com/readme/guides/finish-your-projects)  
**INFO:** Rozpoczynanie projektów jest fajne, ale ich kończenie jest jeszcze lepsze. GitHub tłumaczy skąd bierze się ta tendencja do niekończenia projektów i jak można temu zaradzić.  

**Architektura systemowa Ubera (film, 37 minut)**  
[https://www.youtube.com/watch?v=umWABit-wbk](https://www.youtube.com/watch?v=umWABit-wbk)  
**INFO:** Jak zbudowana jest architektura, na której swoje działanie opiera UBER? Z jakich elementów się składa i dlaczego zdecydowano się właśnie na takie rozwiązania? Tego dowiesz się z filmu.  

**Procedury składowane w MySQL - dlaczego miałbyś ich używać?**  
[https://www.freecodecamp.org/news/how-to-simplify-database-operations-using-mysql-stored-procedures/](https://www.freecodecamp.org/news/how-to-simplify-database-operations-using-mysql-stored-procedures/)  
**INFO:** Procedury tego typu występują nie tylko w MySQL, ale autor przedstawia sens ich użycia właśnie na przykładzie tej bazy. Być może, gdy zrozumiesz, dlaczego warto przepisać długie i rozbudowane zapytania na procedury, wtedy zapragniesz zaimplementować podobne rozwiązanie w swojej ulubionej bazie danych. Artykuł zawiera porady na efektywne użycie takich procedur oraz podaje ich zalety.  

**Jak działa cache webowy - na przykładzie... kupowania mleka**  
[https://dev.to/kbk0125/web-caching-explained-by-buying-milk-at-the-supermarket-9k4](https://dev.to/kbk0125/web-caching-explained-by-buying-milk-at-the-supermarket-9k4)  
**INFO:** Bardzo przystępnie opisane zasady działania cache webowego. Jako przykład autor użył dystrybucji mleka od farmera do klientów końcowych. Trzeba przyznać, że przykład jest bardzo trafny i zrozumiały :)  

**Johnny Decimal - system zarządzania danymi w projektach**  
[https://johnnydecimal.com/10-19-concepts/11-core/11.01-introduction/](https://johnnydecimal.com/10-19-concepts/11-core/11.01-introduction/)  
**INFO:** Ciekawa koncepcja efektywnej struktury danych, która ułatwia ich przechowywanie i późniejsze odnajdywanie. Według autora działa to znacznie lepiej niż implementowanie sprytnej wyszukiwarki. To nie jest aplikacja, a metodyka pracy i nazewnictwa.  

**Dobre praktyki w zakresie przeciwdziałania atakom DDoS - poradnik (PDF, 22 strony)**  
[https://www.knf.gov.pl/knf/pl/komponenty/img/Dobre%20praktyki%20w%20zakresie%20przeciwdzia%C5%82ania%20atakom%20DDoS_77247.pdf](https://www.knf.gov.pl/knf/pl/komponenty/img/Dobre%20praktyki%20w%20zakresie%20przeciwdzia%C5%82ania%20atakom%20DDoS_77247.pdf)  
**INFO:** Zespół Reagowania na Incydenty Bezpieczeństwa Komputerowego polskiego sektora finansowego opublikował swoje rekomendacje związane z radzeniem sobie z atakami DDoS. Rady zdatne do wdrożenia raczej dla większych graczy na rynku, ale i tak warto rzucić okiem.  

**Nowoczesne sposoby obsługi obrazów na stronach WWW**  
[https://kurtextrem.de/posts/modern-way-of-img](https://kurtextrem.de/posts/modern-way-of-img)  
**INFO:** Badanie przeprowadzone przez HTTPArchive pokazuje, że większość (70%) stron na świecie używa grafik jako niezwykle istotnych elementów umieszczonych w treści, ale tylko 34% używa z responsywnych metod osadzania tych grafik. Artykuł wyjaśni Ci, jak zastosować nowatorską i responsywną metodę na osadzanie obrazów i to wykorzystując w tym celu stary, dobrze znany element IMG.  

**Parlament Europejski przyjął "AI Act" - co to oznacza?**  
[https://panoptykon.org/akt-o-uslugach-cyfrowych-po-glosowaniu-w-europarlamencie](https://panoptykon.org/akt-o-uslugach-cyfrowych-po-glosowaniu-w-europarlamencie)  
**INFO:** Organizacje społeczne postulowały wprowadzenie konkretnych ograniczeń w związku z bardzo szybkim rozwojem technologii AI. Parlament Europejski część z tych postulatów odrzucił, a część dosłownie kilka dni temu zaakceptował. Czy to zmiana na lepsze? Ocenę zostawiam Tobie.  

**Czym są modne ostatnio "bazy wektorowe"?**  
[https://unzip.dev/0x014-vector-databases/](https://unzip.dev/0x014-vector-databases/)  
**INFO:** Jeśli mocniej interesujesz się tematem sztucznej inteligencji, a w szczególności w zagadnienia LLM-ów, to z pewnością gdzieś na swojej drodze spotkałeś temat baz wektorowych. O co w tym chodzi i czy warto takich baz używać? Czy jest to faktyczna potrzeba, czy chwilowa moda występująca wraz z popularnością AI?  

**Mity na temat blogowania (technicznego) - od Julii Evans**  
[https://jvns.ca/blog/2023/06/05/some-blogging-myths/](https://jvns.ca/blog/2023/06/05/some-blogging-myths/)  
**INFO:** Jesteś developerem i chcesz założyć bloga, ale zawsze coś jednak staje na Twojej drodze do podjęcia tej akcji? Znana blogerka z branży IT rozwiewa kilka nieprawdziwych założeń związanych z blogowaniem. Potraktuj to jako motywację do pisania.  

**Smartfon dopiero od 8 roku życia? - akcja online**  
[https://www.waituntil8th.org/](https://www.waituntil8th.org/)  
**INFO:** Ciekawa, oddolna akcja rodziców zachęcająca do oddalenia w czasie (do 8 urodzin) styku dziecka ze smartfonem. Strona projektu stara się wyjaśnić powody takiej decyzji.  

**Natywny output JSON z GPT-4 - pojawiły się funkcje**  
[https://yonom.substack.com/p/native-json-output-from-gpt-4](https://yonom.substack.com/p/native-json-output-from-gpt-4)  
**INFO:** Dosłownie kilka dni temu OpenAI ogłosiło, że GPT-4 zyskało zdolność do wywoływania deklarowanych przez użytkownika funkcji i do zwracania odpowiedzi w formacie JSON. Do tej pory JSON-a dało się uzyskać grzecznie prosząc o niego model AI, ale wyniki nie zawsze były zgodne z oczekiwaniami. Dodanie tej możliwości na poziomie samego API oznacza małą rewolucję dla programistów. Linkuję do bloga wyjaśniającego, o co chodzi z funkcjami. Oficjalna notka na stronie OpenAI jest mało czytelna.  

**Wielka lista narzędzi i aplikacji typu self-hosted**  
[https://github.com/awesome-selfhosted/awesome-selfhosted](https://github.com/awesome-selfhosted/awesome-selfhosted)  
**INFO:** Unikasz trzymania swoich danych w chmurze i preferujesz rozwiązania uruchamiane lokalnie na Twoim komputerze lub serwerze? Oto kolekcja rozwiązań tego typu. Kilka lat temu już ją wrzucałem, ale od tego czasu wielokrotnie ją aktualizowano.  

**Jeśli nie Notion, to co? - lista 15 zamienników**  
[https://medium.com/@Nimbus_Platform/15-best-notion-alternatives-to-use-in-2023-free-and-paid-6933589feaae](https://medium.com/@Nimbus_Platform/15-best-notion-alternatives-to-use-in-2023-free-and-paid-6933589feaae)  
**INFO:** Notion był niepokonanym systemem 'do wszystkiego' (notatki, planowanie, kalendarze itp.), ale od jego powstania świat zasypany został równie dobrymi (a może i lepszymi?) alternatywami. Oto spis 15 wartych uwagi zamienników - zarówno tych darmowych, jak i płatnych. Dość rozbudowana analiza. Nie znałem prawie połowy z tych aplikacji. Nadal siedzę na Notion ;)  

**Microsoft Loop - darmowy konkurent dla Notion?**  
[https://www.microsoft.com/en-us/microsoft-loop](https://www.microsoft.com/en-us/microsoft-loop)  
**INFO:** Wiele miesięcy temu wrzucałem do newslettera zapowiedź nowego "Pogromcy Notion". Jakiś czas temu Microsoft udostępnił usługę światu. Założyłem konto, pobawiłem się chwilę i wygląda to naprawdę dobrze. Powiedzmy, że całkiem nieźle skopiowali swojego konkurenta ;) Firma ogłosiła jednak, że usługa jest darmowa w obecnej fazie developmentu, co może zapowiadać wprowadzenie za nią opłat w przyszłości.  

**Reddit Blackout - na platformie trwa protest**  
[https://old.reddit.com/r/ModCoord/comments/148ks6u/indefinite_blackout_next_steps_polling_your/](https://old.reddit.com/r/ModCoord/comments/148ks6u/indefinite_blackout_next_steps_polling_your/)  
**INFO:** Komentowana ostatnio w newsletterze nowa polityka portalu (płatny dostęp do API, zabicie aplikacji zewnętrznych developerów itp) doprowadziła do protestów, w których udział biorą znane subreddity. Protestujący opublikowali swoją listę żądań i na znak protestu przestawili wspomniane subreddity na tryb prywatny.  

**K8sGPT - supermoce debugowania dla każdego SRE**  
[https://anaisurl.com/k8sgpt-full-tutorial/](https://anaisurl.com/k8sgpt-full-tutorial/)  
**INFO:** Jeśli pracujesz z Kubernetes, wcześniej, czy później natrafisz na różne problemy techniczne, których debugowanie na podstawie niezrozumiałych komunikatów z błędami może zająć Ci sporo czasu. K8sGPT to projekt, który dzięki sztucznej inteligencji stara się ograniczyć do minimum czas potrzebny na debugowanie K8S. Poradnik pokazuje, jak rozpocząć pracę z tym narzędziem.  

**Dlaczego nigdy NIE stworzymy ogólnej sztucznej inteligencji (AGI / OGSI)?**  
[https://www.nature.com/articles/s41599-020-0494-4](https://www.nature.com/articles/s41599-020-0494-4)  
**INFO:** Autor analizuje wyzwania i ograniczenia związane z budową AGI. Przy okazji przedstawia trochę historii związanej ze sztuczną inteligencją. Długi artykuł zawierający sporo rozważań filozoficznych, ale jeśli siedzisz w tematach nowoczesnego AI, to może Ci się spodobać.  

**Popovery i dialogboxy - jak i kiedy je łączyć?**  
[https://adrianroselli.com/2023/05/brief-note-on-popovers-with-dialogs.html](https://adrianroselli.com/2023/05/brief-note-on-popovers-with-dialogs.html)  
**INFO:** Połączenie dwóch różnych wzorców (dialogów i popoverów) w jednym projekcie może doprowadzić do pewnych komplikacji. Autor nie zachęca do wyboru jednego lub drugiego rozwiązania, a przedstawia pewien konflikt między nimi i potencjalny sposób na jego rozwiązanie.  

**Fastgron - narzędzie ułatwiające grepowanie JSONów**  
[https://github.com/adamritter/fastgron](https://github.com/adamritter/fastgron)  
**INFO:** Często pracujesz z formatem JSON, uwielbiasz pracę w terminalu, ale składnia JQ jest dla Ciebie niezrozumiała? Super byłoby używać zwykłego grepa na danych z JSON-a? Fastgron zamieni dane na format zdatny do grepowania, a później przywróci go ponownie do wersji sformatowanej.  

**Spacer - narzędzie wstawiające separatory do outputu CLI**  
[https://github.com/samwho/spacer](https://github.com/samwho/spacer)  
**INFO:** Używasz narzędzia CLI, które wyrzuca sporą ilość danych na ekran, później robi przerwę i później znów sypie komunikatami? Narzędzie 'spacer' sprawi, że te momenty przystankowe będą bardzo wyraźnie, wizualnie wyodrębnione w outpucie, co ma sprawić, że łatwiej będzie Ci rozeznać się w rzucanych na ekran komunikatach.  

**==LINKI TYLKO DLA PATRONÓW==**

**Bazujący na AI asystent do przeprowadzania pentestów**  
[https://uw7.org/un_66bf4d2468419/](https://uw7.org/un_66bf4d2468419/)  
**INFO:** Ciekawa koncepcja. To narzędzie ma pomóc doświadczonemu pentesterowi w skuteczniejszym i szybszym przeprowadzeniu testu penetracyjnego. Nie robi ono testu za Ciebie, a jest jakby Twoim kompanem, a zarazem 'żółtą kaczuszką'. Jeśli nie masz z kim przedyskutować potencjalnych podatności, to PentestGPT służy pomocą. Narzędzie nie ma dostępu do testowanej infrastruktury i nie przetwarza tajnych danych. Wie tylko tyle, ile mu powiesz.  

**Ataki na tokeny JWT - poradnik (film, 17 minut)**  
[https://uw7.org/un_4f4e5f29848c8/](https://uw7.org/un_4f4e5f29848c8/)  
**INFO:** Poradnik wprowadza widza w temat tokenów JWT. Czym są, jak są zbudowane, jak możemy z nimi pracować, jakie narzędzia pomogą w ich analizie itp. Głównym tematem są jednak ataki na tokeny - zarówno te zautomatyzowane, jak i przeprowadzane ręcznie.  

**Lista 10 najlepszych darmowych kursów online na temat sztucznej inteligencji**  
[https://uw7.org/un_09c2612267b68/](https://uw7.org/un_09c2612267b68/)  
**INFO:** Jest to subiektywny wybór autorów portalu. Zaletą kursów jest to, że prowadzą je znane uczelnie i firmy (np. Harvard, IBM, Google). Wadą jest jednak to, że są to kursy, których nie da się przerobić samodzielnie 'na raz'. Trwają np. miesiąc i mają datę rozpoczęcia i zakończenia.