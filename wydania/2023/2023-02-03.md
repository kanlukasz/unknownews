Cześć!

Jak co tydzień, witam Cię w nowym wydaniu newslettera unknowNews. Dziś ponownie trafiło do zestawienia sporo linków z tematyki AI, ale jak widać obecnie w naszej informatycznej bańce jest to wiodący temat.

Sponsorem dzisiejszego wydania jest firma "Just Join IT" i od nich pochodzi link numer 7. Jest to raport z analizy zarobków w branży IT za ubiegły rok. Nie musisz podawać żadnego maila, aby go przeczytać. Klikasz i masz PDF-a.

 

Drobne ogłoszenia
Już tylko dziś do północy można kupić ze zniżką 20% e-booka, którego jestem współautorem - "Codzienność z GPT-3".
Za nieco ponad tydzień do sprzedaży trafi kurs "Terraform w godzinę". Zapisz się na listę oczekujących, a wtedy powiadomię Cię, gdy kurs będzie już dostępny.
 

Zapraszam do lektury :)

 

◢ #unknownews ◣

**Operacja Luigi - czyli jak zhakowałem koleżankę (OSINT)**
[https://mango.pdf.zone/operation-luigi-how-i-hacked-my-friend-without-her-noticing](https://mango.pdf.zone/operation-luigi-how-i-hacked-my-friend-without-her-noticing)
**INFO:** Ten artykuł ma już trochę lat (rok 2017!), ale zaprezentowane w nim metody pozyskiwania informacji o ludziach, jak i metody włamań na konta mogą być wykorzystywane także i współcześnie. Warto przeczytać. Wciągająca i pouczająca lektura.

**Kawa - paliwo programistów to nie paliwo. To kredyt.**
[https://www.abc.net.au/news/2023-01-30/coffee-wont-give-you-extra-energy-caffeine-borrow-later/101899636](https://www.abc.net.au/news/2023-01-30/coffee-wont-give-you-extra-energy-caffeine-borrow-later/101899636)
**INFO:** Poranna kawa daje Ci energię niezbędną do przejścia przez dzień. Niestety, nie jest to darmowa energia biorąca się znikąd. To pożyczka. Pytanie tylko co i od kogo pożyczasz?

**Zbuduj własnego bota opartego na GPT-3 z Twoją bazą wiedzy**
[https://towardsdatascience.com/custom-informed-gpt-3-models-for-your-website-with-very-simple-code-47134b25620b](https://towardsdatascience.com/custom-informed-gpt-3-models-for-your-website-with-very-simple-code-47134b25620b)
**INFO:** Niestety, GPT-3 często zwraca informacje mijające się z prawdą. Mało tego, prawdopodobnie technologia ta nie wie niczego na temat Twój i Twojej firmy. Da się to jednak bardzo łatwo zmienić i nauczyć GPT-3 wszystkich potrzebnych informacji (i to bez fine tuningu!) oraz sprawić, aby udzielane odpowiedzi były możliwie bliskie prawdy.

**Wiecznie &lsquo;zielone&rsquo; strony ze statusem usług - popularne kłamstwo usługodawców**
[https://blog.lawrencejones.dev/status-pages/](https://blog.lawrencejones.dev/status-pages/)
**INFO:** Wiesz, że Slack nie miał żadnej awarii od ponad 2 lat? AWS też zawsze działa stabilnie. Tak przynajmniej wynika z ich &lsquo;status page&rsquo;, bo jeśli jesteś użytkownikiem produktów tych firm, to możesz być zdecydowanie innego zdania. Dlaczego firmy w statystykach tak mocno mijają się z prawdą? Jeśli nie wiesz, o co chodzi, to chodzi o... więcej w artykule ;)

**Chronophoto - kiedy zrobiono te zdjęcia? (gra)**
[https://www.chronophoto.app/game.html](https://www.chronophoto.app/game.html)
**INFO:** Otrzymujesz 5 historycznych zdjęć, a Twoim zadaniem jest oszacować, kiedy zostały zrobione. Strona po każdym odświeżeniu daje Ci nowe 5 zdjęć, więc warto zagrać wielokrotnie.

**Problemy z liczbami zmiennoprzecinkowymi - o co chodzi?**
[https://jvns.ca/blog/2023/01/13/examples-of-floating-point-problems/](https://jvns.ca/blog/2023/01/13/examples-of-floating-point-problems/)
**INFO:** Starsi programiści świetnie wiedzą, że operacje matematyczne na liczbach zmiennoprzecinkowych bywają niebezpieczne, a ich wyniki są niedokładne. Wielu juniorów jednak nie spotkało się nigdy z takim problemem w codziennym życiu. Ten artykuł zawiera (zaskakujące niekiedy) przykłady takich błędów.

**Zarobki w IT w 2022 roku - raport od JustJoinIT [sponsorowane]**
[https://bit.ly/zarobki_w_it_2022](https://bit.ly/zarobki_w_it_2022)
**INFO:** Rok 2022 pokazał, że pomimo napięcia w globalnej gospodarce, w kraju nad Wisłą programiści nadal mogą liczyć na wysokie zarobki. I nie tylko oni: wzrosty wynagrodzeń zanotowali także testerzy, DevOpsi, architekci oprogramowania czy PM-owie. Pracodawcy są skłonni płacić więcej za najlepsze talenty, a podwyżki rzędu 15-30% nie stanowią dla nich wyzwania. Dobra passa branży trwa, a wybór kariery w IT jest wciąż najbardziej opłacalnym z możliwych.

**Stwórz własne rozszerzenie do Chrome, bazujące na AI**
[https://boodyvo.hashnode.dev/writing-a-simple-ai-powered-chrome-extension-for-linkedin](https://boodyvo.hashnode.dev/writing-a-simple-ai-powered-chrome-extension-for-linkedin)
**INFO:** Rozszerzeniem tym jest automat piszący posty pod wpisami na Linkedin. Skrypt czyta, o czym jest tekst, użytkownik wybiera jaki rodzaj komentarza chciałby napisać, a następnie GPT-3 tworzy taki komentarz. Pomijając użyteczność i zastosowanie takiego rozszerzenia w realnym życiu, z artykułu dowiesz się, jak tworzy się webextensions i jak integrować się z ich pomocą z zewnętrznym API, co może przydać Ci się w innych projektach.

**Samochody elektryczne to przyszłość, ale czy wystarczy nam litu na ich baterie?**
[https://hannahritchie.substack.com/p/lithium-electric-vehicles](https://hannahritchie.substack.com/p/lithium-electric-vehicles)
**INFO:** Jednym z głównych problemów logistycznych przy produkcji samochodów tego typu są zasoby litu, jakie posiadamy. Czy aby na pewno jesteśmy gotowi na ten technologiczny skok? Co trzeba zrobić, aby przygotować się na nagły wzrost sprzedaży samochodów elektrycznych w nadchodzącej dekadzie?

**Wytłumacz mi język japoński, jakbym był programistą**
[https://lajili.com/posts/post-1/](https://lajili.com/posts/post-1/)
**INFO:** Czy języków mówionych można uczyć dokładnie tak samo, jak uczy się języków programowania? Tego nie wiem, ale według autora, z językiem Japońskim można tego spróbować. Pomysłowe, &lsquo;programistyczne&rsquo; wytłumaczenie budowy zdań we wspomnianym języku.

**Jak twórcy powieści używają ChatGPT? - wywiad**
[https://www.theverge.com/23520625/chatgpt-openai-amazon-kindle-novel](https://www.theverge.com/23520625/chatgpt-openai-amazon-kindle-novel)
**INFO:** Niektórzy twórcy nie kryją się z tym, że używają technologii AI podczas pracy nad swoimi książkami. Nie proszą jednak ChatGPT o napisanie za nich całych rozdziałów książek, a wykorzystują to narzędzie w nieco inny sposób. Jaki? O tym w artykule.

**CalligrapherAI - realistyczne pismo odręczne na podstawie Twojego tekstu**
[https://www.calligrapher.ai/](https://www.calligrapher.ai/)
**INFO:** Podaj tekst, który chcesz napisać, wybierz parametry pisma i gotowe. Wynik możesz pobrać jako plik SVG.

**Czy TikTok to nowa superbroń do ogłupiania ludzi?**
[https://gurwinder.substack.com/p/tiktok-may-be-a-chinese-bio-weapon](https://gurwinder.substack.com/p/tiktok-may-be-a-chinese-bio-weapon)
**INFO:** Tytuł artykułu jest oczywiście mocno przesadzony i należy go traktować z przymrużeniem oka, ale autor w swoim tekście wyjaśnia jak działa na ludzi TikTok, jaki ma negatywny wpływ na społeczeństwo i dlaczego - jego zdaniem - można go uznawać za broń, której celem jest skoncentrowanie całej uwagi ogłupionych wcześniej użytkowników na aplikacji.

**O co chodzi ze spójnością w bazach danych?**
[https://dev.to/danielhe4rt/database-101-why-so-interesting-1344](https://dev.to/danielhe4rt/database-101-why-so-interesting-1344)
**INFO:** Bazy danych mogą gwarantować spójność, dostępność i odporność na awarie (tzw. CAP), ale tylko dwie z tych właściwości mogą być zagwarantowane jednocześnie. Artykuł skupia się na &lsquo;Consistency&rsquo; i wyjaśnia, czym tak naprawdę jest ta właściwość baz.

**Artifact - powstaje TikTok dla... artykułów?**
[https://www.theverge.com/2023/1/31/23579552/artifact-instagram-cofounders-kevin-systrom-mike-krieger-news-app](https://www.theverge.com/2023/1/31/23579552/artifact-instagram-cofounders-kevin-systrom-mike-krieger-news-app)
**INFO:** Wyobraź sobie połączenie czytnika RSS z nieskończonym wallem znanym z TIkToka, a wszystko to wspierane przez uczące się algorytmy, które będą podrzucać Ci artykuły tak dobrze dobrane do Twoich zainteresowań, że nigdy nie przestaniesz scrollować aplikacji. Aplikacja obecnie jest w fazie testów, ale można się wpisać na listę oczekujących.

**Dockhunt - co ludzie trzymają w docku na MacOS?**
[https://www.dockhunt.com/](https://www.dockhunt.com/)
**INFO:** Ciekawy projekt. Uruchamiasz mały skrypt (opcjonalnie), który pobiera listę przypiętych w docku aplikacji na MacOS i wysyła ich listę na serwer. Możesz przeglądać, co inni ludzie mają przypięte na stałe. Do czego to się może przydać? Do poznawania nowych aplikacji, z którymi użytkownicy pracują na co dzień, a o istnieniu których nie wiesz.

**Czy Facebook może celowo rozładowywać baterię w Twoim telefonie?**
[https://www.phonearena.com/news/facebook-drains-phone-batteries-intentionally_id145227](https://www.phonearena.com/news/facebook-drains-phone-batteries-intentionally_id145227)
**INFO:** Brzmi to trochę jak teoria spiskowa, ale były pracownik FB informuje, że firma niekiedy w ramach przeprowadzania &lsquo;negative testing&rsquo;, celowo rozładowywała telefony użytkowników, aby przetestować zachowanie pewnych funkcji swojej aplikacji.

**Brakujące funkcje w klientach GIT-a - czas zmienić klienta?**
[https://blog.waleedkhan.name/git-ui-features/](https://blog.waleedkhan.name/git-ui-features/)
**INFO:** Przegląd ciekawych rozwiązań, które dałoby się zaimplementować w klientach GIT-a, aby ułatwić życie programistów. Co ciekawe, istnieją (i są wymienione w artykule) aplikacje, które część z tych funkcji już na swój sposób zaimplementowały.

**ArrayCat - konwerter list na tablice**
[https://arraycat.com/](https://arraycat.com/)
**INFO:** Na wejściu podajesz dowolną listę - np. rozdzieloną tabami, przecinkami, nowymi liniami. Na wyjściu otrzymujesz tablicę w formacie, jaki wybierzesz i z przekształceniami jakie zaznaczysz. Użyteczne do szybkiego przetwarzania danych. Dane są obrabiane w przeglądarce (JS) i nie opuszczają Twojego komputera (twórcy aplikacji nie mają do nich dostępu).

**MusicML - kolejny projekt AI, tym razem tworzący muzykę na podstawie prompta**
[https://techcrunch.com/2023/01/27/google-created-an-ai-that-can-generate-music-from-text-descriptions-but-wont-release-it/](https://techcrunch.com/2023/01/27/google-created-an-ai-that-can-generate-music-from-text-descriptions-but-wont-release-it/)
**INFO:** Google stworzyło (ale jeszcze nie opublikowało) model AI potrafiący tworzyć muzykę na podstawie opisu. Działa to bardzo ciekawie, ale jak donoszą badacze (dane z innych artykułów), około 1% generowanych utworów zawiera w sobie fragmenty próbek, na których uczyło się AI, co oznacza ogromne problemy z prawami autorskimi.

**cAPItal - podatna aplikacja implementująca wszystkie popularne błędy bezpieczeńśtwa w API**
[https://github.com/Checkmarx/capital](https://github.com/Checkmarx/capital)
**INFO:** Jeśli chcesz poćwiczyć wykrywanie luk w aplikacjach (z naciskiem na API), to ta &lsquo;dziurawa-by-design&rsquo; aplikacja Ci w tym pomoże. Zaimplementowano w niej wszystkie podatności wymienione w dokumentach OWASP-a na temat ryzyk bezpieczeństwa związanych z API. Dobre rozwiązanie do treningu ludzi z branży security i do nauki bezpiecznego programowania dla programistów.

**TubeArchivist - Twój media server z filmami z YouTube**
[https://www.tubearchivist.com/](https://www.tubearchivist.com/)
**INFO:** Wyobraź sobie coś w stylu skrzyżowania Netflixa z Plexem. Subskrybujesz kanały, filmy pobierają się automatycznie na Twój serwer, a Ty możesz je oglądać, kiedy zechcesz, nawet gdy zostaną ukryte lub usunięte przez autorów. Jaki problem rozwiązuje ta aplikacja? Pozwala na katalogowanie i przeszukiwanie filmów według własnych, zaawansowanych reguł, dzięki czemu znalezienie tego, czego potrzebujesz, zajmuje dosłownie chwilę i nie wymaga przedzierania się przez toporną wyszukiwarkę YouTube.

**API do WebScrapingu - posiada darmowy pakiet**
[https://www.proxiesapi.com/](https://www.proxiesapi.com/)
**INFO:** Potrzebujesz pobrać duże ilości danych z dowolnej strony, ale limity requestów Ci na to nie pozwalają? Ten serwis może rozwiązać Twój problem. Za darmo otrzymujesz 1000 requestów testowych, a później trzeba przejść na pakiet płatny. Rozwiązanie bardzo proste do integracji z już istniejącymi scraperami.

**Właściwość "initial-letter" wchodzi do CSS**
[https://blog.stephaniestimac.com/posts/2023/1/css-initial-letter/](https://blog.stephaniestimac.com/posts/2023/1/css-initial-letter/)
**INFO:** To właściwość, która w połączeniu z pseudoelementem "::first-letter" potrafi znacznie ułatwić życie frontendowcom. Zobacz w artykule, jak się tego używa i do czego może Ci się przydać.

**Wykrywacz tekstów pisanych przez AI - od OpenAI**
[https://platform.openai.com/ai-text-classifier](https://platform.openai.com/ai-text-classifier)
**INFO:** Wklej tekst (ważne, aby był dość długi, minimum 1000 znaków), który uważasz, że mógł zostać napisany przez sztuczną inteligencję, a narzędzie powie Ci, czy tak faktycznie było. Bardzo ważne jest, aby tekst źródłowy był w języku angielskim, ponieważ obecnie jest to jedyny język obsługiwany przez detektor. Jeśli wrzucisz tam tekst napisany po polsku, prawie zawsze otrzymasz informację, że pisał go robot. To będzie przydatne narzędzie do wykrywania np. automatycznie napisanych prac domowych. Musimy tylko poczekać na obsługę języka polskiego.

**Foliate - nowy czytnik i organizer dla ebooków (Linux)**
[https://johnfactotum.github.io/foliate/](https://johnfactotum.github.io/foliate/)
**INFO:** Nareszcie powstała dobrze wyglądająca i niezwykle użyteczna aplikacja będąca zarazem biblioteką, jak i czytnikiem e-booków. Swoim wyglądem i funkcjami bardzo przypomina znaną z MacOS aplikację &lsquo;Books&rsquo;.

**blendOS - dystrybucja Linuksa dla niezdecydowanych**
[https://blendos.co/](https://blendos.co/)
**INFO:** Każda dystrybucja ma swoje zalety i wady. Niektóre posiadają w swoich repozytoriach pakietów aplikacje, których próżno szukać w innych. Jak zatem wybrać tę właściwą dystrybucję? Nie musisz wybierać. Możesz je wszystkie zblendować i temu właśnie służy blendOS. To miks wielu gotowych distro spakowanych w jedną większą całość. Pomysłowe.

**Statystyka dysków od Backblaze za 2022 rok**
[https://www.backblaze.com/blog/backblaze-drive-stats-for-2022/](https://www.backblaze.com/blog/backblaze-drive-stats-for-2022/)
**INFO:** Jak co roku, firma Backblaze (oferująca usługi składowania/backupowania danych w chmurze), zrobiła podsumowanie używanych przez siebie dysków. Które modele działały najlepiej, które zaliczy najwięcej wpadek. Jeśli szukasz opinii na temat jakości dysków, to najlepiej pozyskać ją od firmy, która takich dysków w ubiegłym roku użyła 231309 ;)

**PikaOS - nowa dystrybucja Linuksa przeznaczona dla graczy**
[https://www.zdnet.com/article/pikaos-is-a-next-gen-linux-distribution-aimed-specifically-toward-gamers/](https://www.zdnet.com/article/pikaos-is-a-next-gen-linux-distribution-aimed-specifically-toward-gamers/)
**INFO:** Dystrybucja bazuje na Ubuntu i skrajnie upraszcza życie graczy, instalując na starcie wszystkie drivery i aplikacje niezbędne do odpalenia Steama oraz Windowsowych Gier. Dobre rozwiązanie dla fanów Linuksa, którzy jednak chcieliby trochę pograć w najnowsze produkcje.

**Materiały dla DevOpsów związane z CI/CD - kolekcja**
[https://github.com/cicdops/awesome-ciandcd](https://github.com/cicdops/awesome-ciandcd)
**INFO:** Od teorii, przez buildy, konfigurację infrastruktury, przygotowywanie paczek, testowanie, deployment itp. Mnóstwo gotowych rozwiązań i przydatnej wiedzy.

**Zbiór materiałów na temat mikroserwisów**
[https://github.com/mfornos/awesome-microservices](https://github.com/mfornos/awesome-microservices)
**INFO:** Wszystko, co może Ci być potrzebne jeśli chodzi o mikroserwisy. Gotowe platformy, frameworki, biblioteki, elementy związane z CI/CD, trochę teorii itp.

**==LINKI TYLKO DLA PATRONÓW==**

**Materiały do zgłębiania wiedzy na temat Deep Learning / NLP**
[https://uw7.org/un_7dde10de7efd4](https://uw7.org/un_7dde10de7efd4)
**INFO:** Jeśli masz solidne podstawy programistyczne i nie trzeba Ci tłumaczyć podstawowych koncepcji związanych z programowaniem, to te materiały pozwolą Ci pogłębić Twoją wiedzę z zakresu Deep Learningu i przetwarzania i interpretacji języka ludzkiego (NLP).

**Kompletna roadmapa do nauki Kubernetesa**
[https://uw7.org/un_798992776524d](https://uw7.org/un_798992776524d)
**INFO:** Chcesz poznać zasady działania, konfiguracji i podstawy obsługi Kubernetes? Ten artykuł wyjaśni Ci, czego powinieneś się nauczyć, w jakiej kolejności i podpowie nawet kilka źródeł, które możesz wykorzystać do zgłębiania swojej wiedzy.