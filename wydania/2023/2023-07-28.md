Cześć!

Udało się! Pomimo urlopu, znalazłem chwilę wolnego czasu na przygotowanie newslettera. Działam teraz w trybie wypoczynkowym, więc wybaczcie, że nie odpisuję na maile.

To wydanie newslettera napisałem gdzieś na wsi, siedząc na przystanku autobusowym o północy - pozdrowienia z urlopu ;)
Zapraszam do lektury.

 

◢ #unknownews ◣

**Komputery typu Mainframe - one nadal są w użyciu!**
[https://arstechnica.com/information-technology/2023/07/the-ibm-mainframe-how-it-runs-and-why-it-survives/](https://arstechnica.com/information-technology/2023/07/the-ibm-mainframe-how-it-runs-and-why-it-survives/)
**INFO:** Każdy, kto choć trochę interesował się historią informatyki, komputerów i szeroko pojętej branży IT, słyszał o komputerach mainframe. To symbol lat 50/60/70, a jak zareagujesz, gdy dowiesz się, że ta gałąź sprzętu jest stale rozwijana przez firmę IBM i na świecie działa około 10000 takich urządzeń? Czym różnią się od tych z poprzedniej epoki i dlaczego nadal są w użyciu? O tym w artykule.

**Freddie Mercury AI - My Heart Will Go On (rozrywka)**
[https://youtube.com/watch?v=H3Sky9lF6ig](https://youtube.com/watch?v=H3Sky9lF6ig)
**INFO:** Mało techniczne znalezisko, ale świetnie pokazuje do czego obecnie zdolne jest już AI naśladujące mowę/wokal dowolnego człowieka. Moim zdaniem brzmi świetnie i niezwykle wiarygodnie.

**Kontrowersje wokół Avasta i AVG**
[https://www.safetydetectives.com/blog/avast-scandal-why-we-stopped-recommending-avast-avg/](https://www.safetydetectives.com/blog/avast-scandal-why-we-stopped-recommending-avast-avg/)
**INFO:** Portal SafetyDetectives przestał rekomendować produkty dwóch wspomnianych marek jako te, dbające o prywatność. Nie oznacza to, że są one niebezpieczny, czy szkodliwe, ale jednak z prywatnością im nie po drodze. Artykuł omawia dlaczego zdecydowano się na cofnięcie rekomendacji.

**Tokeny JWT vs. sesje - co wybrać?**
[https://stytch.com/blog/jwts-vs-sessions-which-is-right-for-you/](https://stytch.com/blog/jwts-vs-sessions-which-is-right-for-you/)
**INFO:** Projektujesz aplikację webową i zastanawiasz się, który mechanizm uwierzytelnienia wybrać - sesje, czy może JWT? Ten artykuł pomoże Ci zrozumieć wady i zalety każdego z podejść, a także poznasz połączenie tych dwóch metod.

**Co robić, gdy nie możesz odtworzyć buga?**
[https://debugagent.com/cant-reproduce-a-bug](https://debugagent.com/cant-reproduce-a-bug)
**INFO:** Jasne, że najprościej jest napisać "dziwne, u mnie działa" i zamknąć ticketa, ale jeśli naprawdę chcesz dogłębnie zdiagnozować zgłoszony błąd, to ten artykuł podpowie Ci, jak można to zrobić efektywnie.

**GitHub udostępnił merge queue dla zespołów - o co chodzi?**
[https://graphite.dev/blog/what-is-a-merge-queue](https://graphite.dev/blog/what-is-a-merge-queue)
**INFO:** Kilka dni temu internet obiegła radosna wieść, że merge queue jest już dostępne dla każdego i Twój team także może z tego ficzera korzystać. Pytanie jednak brzmi, co to jest, do czego służy i czy Twój team naprawdę tego potrzebuje? O tym w artykule.

**Hackowanie 'smart' skrzynek na klucze**
[https://twitter.com/two06/status/1683159220458274823?s=12&t=EnYN4AqzwaYpzAuFaBnDSg](https://twitter.com/two06/status/1683159220458274823?s=12&t=EnYN4AqzwaYpzAuFaBnDSg)
**INFO:** Ciekawy wątek na Twitterze pokazujący jak zbudowane są takie urządzenia, co mają w środku i na ile są one (nie)bezpieczne.

**Dlaczego programiści odchodzą od AWS Lambda?**
[https://thenewstack.io/three-reasons-why-teams-move-away-from-aws-lambda/](https://thenewstack.io/three-reasons-why-teams-move-away-from-aws-lambda/)
**INFO:** Lamdba to ciekawa implementacja FaaS (Function as a Service) od AWS. Istnieje już od 2014 roku i jest najczęściej wybieranym rozwiązaniem w świecie serverless. Co sprawia, że nie zawsze Lambda jest najlepszym wyborem dla projektu? dlaczego programiści z niej rezygnują, a gdy rezygnują, to gdzie się przenoszą?

**Czy wielkie modele tekstowe (LLM) rozumieją o czym piszą?**
[https://stackoverflow.blog/2023/07/03/do-large-language-models-know-what-they-are-talking-about/](https://stackoverflow.blog/2023/07/03/do-large-language-models-know-what-they-are-talking-about/)
**INFO:** Modele tekstowe sprawiają wrażenie, że świetnie rozumieją nie tylko o co je prosimy, ale także to, co nam zwracają. Czy jednak naprawdę tak jest? Trochę filozoficzne, ale i ciekawe podejście do tematu.

**"Dziwne, u mnie działa" zmienia się w "dziwne, działa w moim kontenerze"?**
[https://dwdraju.medium.com/how-it-works-in-my-machine-turns-it-works-in-my-container-1b9a340ca43d](https://dwdraju.medium.com/how-it-works-in-my-machine-turns-it-works-in-my-container-1b9a340ca43d)
**INFO:** Kontenery miały rozwiązać problemy z przenośnością softu, czy errorem ze względu na wymagania systemowe, konfigurację, czy wersję bibliotek. Okazuje się jednak, że stosując (niepoprawnie oczywiście) kontenery, można dojść do stanu w którym aplikacja pomimo konteneryzacji, nie działa tak samo na dwóch różnych komputerach. Jakie są tego przyczyny i jak temu zaradzić? O tym w artykule.

**Jak uruchomić model LLaMA 2 lokalnie?**
[https://replicate.com/blog/run-llama-locally](https://replicate.com/blog/run-llama-locally)
**INFO:** Poradnik podpowiadający, jak ściągnąć i uruchomić najnowszą wersję modelu LLaMA na swoim lokalnym komputerze na Windows/Mac/Linux, a także na smartfonie.

**Dlaczego w JavaScript, dwa identyczne obiekty NIE są sobie równe?**
[https://www.freecodecamp.org/news/why-are-two-similar-objects-not-equal-in-javascript/](https://www.freecodecamp.org/news/why-are-two-similar-objects-not-equal-in-javascript/)
**INFO:** Można oczywiście powiedzieć, żę JS jest po prostu dziwny, ale o wiele lepiej jest dowiedzieć się, z czego to dziwactwo wynika. Czy ta wiedza może Ci się do czegoś przydać? W codziennej pracy raczej nie, ale np. do zabłyśnięcia na rozmowie o pracę już jak najbardziej tak :)

**Czy można z wygrywania na loterii zrobić biznes?**
[https://media.hubspot.com/how-to-win-the-lottery-14-times-1](https://media.hubspot.com/how-to-win-the-lottery-14-times-1)
**INFO:** Historia człowieka, który w pełni uczciwie, wykorzystując jedynie matematykę, wygrał na loterii 14 razy. Oczywiście jego metoda wymagała ogromnych nakładów finansowych, ale jak widać, działa ;)

**Sniffnet - nowoczesna alternatywa dla WireSharka**
[https://www.sniffnet.net/](https://www.sniffnet.net/)
**INFO:** Wireshark z pewnością jest potężną aplikacją do analizy i podsłuchiwania ruchu sieciowego, ale niestety nie jest prosty w obsłudze dla osób początkujących. Sniffnet można nazwać jego uboższą, prostszą graficznie alternatywą. W sam raz dla mniej technicznych użytkowników.

**CSS-owa analiza aplikacji Threads - jak to zaimplementowano?**
[https://ishadeed.com/article/threads-app-css/](https://ishadeed.com/article/threads-app-css/)
**INFO:** Nowa aplikacja od Mety (która nie jest dostępna jeszcze na terenie EU i nie wiadomo, czy w ogóle będzie dostępna), zawiera kilka ciekawych rozwiązań pod względem UI/UX. Ten artykuł omawia metodykę implementacji tych rozwiązań we frontendzie.

**Taskfile - współczesna alternatywa dla Makefile**
[https://cloudnativeengineer.substack.com/p/ep-5-taskfile-a-modern-alternative](https://cloudnativeengineer.substack.com/p/ep-5-taskfile-a-modern-alternative)
**INFO:** Chcesz zautomatyzować proces budowania i deployu swojej aplikacji? a może zależy Ci na automatyzacji testów? Można w tym celu stworzyć prosty skrypt shellowy. Można także napisać scenariusz do terminalowego programu make, ale niestety nie jest to proste, a poza tym wygląda trochę archaicznie. Z pomocą przychodzi Taskfile, który mocno upraszcza tworzenie tego rodzaju scenariuszy.

**Proton Pass - nowy menadżer haseł od Proton Mail**
[https://proton.me/pass](https://proton.me/pass)
**INFO:** Jeśli działasz w ekosystemie Protona (używasz ich maila, VPN-a), to właśnie do oferty dołączyła taże aplikacja do przechowywania haseł. Możesz korzystać z niej za darmo, lub jeśli potrzebujesz bardziej zaawansowanych funkcji, to przy płatności rocznej, wersja PRO wychodzi za &euro;1/msc.

**Generator stron od WIX, teraz ze wsparciem AI**
[https://techcrunch.com/2023/07/17/wixs-new-tool-can-create-entire-websites-from-prompts/?guccounter=1](https://techcrunch.com/2023/07/17/wixs-new-tool-can-create-entire-websites-from-prompts/?guccounter=1)
**INFO:** Znany generator stron tępi WYSIWYG wprowadził właśnie opcję generowania całych stron na podstawie tekstowego prompta, opisującego stronę jaką chcemy uzyskać.

**gniP - usługa 'odwrotnego pinga'?**
[https://www.gnip.io/](https://www.gnip.io/)
**INFO:** Większość narzędzi do monitorowania zgłasza, gdy docelowy host przestanie odpowiadać na pingi. To narzędzie zgłasza, gdy przestanie być pingane. Można tego użyć do wykrywania, gdy zewnętrzny system monitoringu przestał działać lub gdy jakiś skrypt przestał raportować swoje działanie.

**Przeglądarka ARC jest już publicznie dostępna**
[https://arc.net/](https://arc.net/)
**INFO:** Dla jednych to rewolucyjna przeglądarka na MacOS, a dla innych przekombinowana aplikacja do przeglądania internetu. Przez miesiące była dostępna jedynie na zaproszenie. Od tego tygodnia￼ wyłączono zaproszenia i ￼przeglądarkę może pobrać każdy.

**ChatGPT już niebawem także na Androida**
[https://techcrunch.com/2023/07/21/chatgpt-comes-to-android-next-week-but-you-can-sign-up-today/](https://techcrunch.com/2023/07/21/chatgpt-comes-to-android-next-week-but-you-can-sign-up-today/)
**INFO:** Dwa miesiące po premierze oficjalnej aplikacji￼ ChatGPT na iOS, ￼nadszedł czas na aplikację na Androida. Jeszcze nie jest dostępna, ale można już zapisać się na listę oczekujących.