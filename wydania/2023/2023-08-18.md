Cześć!

Wróciłem już do Polski po prawie miesięcznej podróży kamperem po Włoszech i to zestawienie wysyłam już z domu. Nareszcie się porządnie wyspałem, stąd takie opóźnienie w wysyłce dzisiejszego wydania ;)

 

Przy okazji mała prywata. W ofercie kursów na mojej platformie są dwa kursy stworzone przez Pawła Torbusa. Pierwszy to "Ansible w godzinę", a drugi to "Routing i firewalle w godzinę". Oba z nich są dostępne w niższej cenie do najbliższego poniedziałku (21.08, godzina 23:59).

Poniżej znajduje się link, który umożliwi Ci ich tańszy zakup. Jeśli któryś z kursów już posiadasz, to po prostu usuń go z koszyka. Naliczona zniżka będzie mniejsza, ale i tak będzie taniej.

➤ Kupuję zestaw kursów Pawła!

 

A teraz zapraszam do lektury :)

 

◢ #unknownews ◣

**Wywiad z Tomaszem Czajką - praca w Google, SpaceX (film, 2h i 50m)**  
[https://youtu.be/JrQRUr_t5Rk](https://youtu.be/JrQRUr_t5Rk)  
**INFO:** Tomasz to były mistrz świata w programowaniu, były pracownik Google, pracownik SpaceX. Opowiada o programowaniu rakiet kosmicznych, współpracy z Elonem, eksploracji Marsa, komputerach kwantowych i wielu innych, ciekawych tematach. Bardzo długi, ale i wciągający wywiad.  

**Zarządzanie 'trudnymi' programistami - poradnik dla menedżerów**  
[https://vadimkravcenko.com/shorts/managing-bad-engineers/](https://vadimkravcenko.com/shorts/managing-bad-engineers/)  
**INFO:** Zarządzasz ludźmi i masz w swoim zespole gościa, który wiele obiecuje w projekcie, ale niewiele tych obietnic wypełnia? a może jeden z Twoich programistów to typowy samotny wilk, który nie umie pracować w grupie? Kolejny to małomówny i nieśmiały specjalista, a obok niego siedzi przechwalający się jego przeciwieństwo w postaci gościa 'ja wiem wszystko!'. Jak nimi zarządzać, jeśli każdy jest inny?  

**Dropbox zredukował o 33% ilość JavaScriptu na swoich stronach - jak to zrobił?**  
[https://dropbox.tech/frontend/how-we-reduced-the-size-of-our-javascript-bundles-by-33-percent](https://dropbox.tech/frontend/how-we-reduced-the-size-of-our-javascript-bundles-by-33-percent)  
**INFO:** Opis zastosowanego rozwiązania, które pozwoliło na znaczne zredukowanie ilości zaciąganych skryptów per strona serwisu, pozbywając się przy tym bezużytecznego w danym kontekście kodu.  

**Jak Discord wdrożył klucze Yubikey (U2F) dla swoich pracowników**  
[https://discord.com/blog/how-discord-rolled-out-yubikeys-for-all-employees](https://discord.com/blog/how-discord-rolled-out-yubikeys-for-all-employees)  
**INFO:** Obecnie klucze U2F to najskuteczniejsza metoda zabezpieczenia kont przed ich przejęciem. Jednak wdrożenie tego rodzaju rozwiązania w całej firmie nie jest ani łatwe, ani tanie. Jak to wyglądało w przypadku Discorda?  

**Vulnerable WordPress - dziurawy Wordpress aktualizowany (o nowe dziurawe wtyczki) co miesiąc**  
[https://github.com/onhexgroup/Vulnerable-WordPress](https://github.com/onhexgroup/Vulnerable-WordPress)  
**INFO:** Tak, wiem... możesz zastanawiać się, do czego potrzebny Ci jest Wordpress zawierający kilkaset skrajnie podatnych wtyczek. Jest to rozwiązanie bardzo użyteczne do nauki websecurity i do ćwiczenia się w roli pentestera webowego. Wtyczki są tylko zainstalowane, ale nie aktywowane. Musisz je aktywować ręcznie w zależności od tego, która podatność chcesz testować.  

**Jednoosobowe serwery Mastodona - po co to komu?!**  
[https://jvns.ca/blog/2023/08/11/some-notes-on-mastodon/](https://jvns.ca/blog/2023/08/11/some-notes-on-mastodon/)  
**INFO:** Użytkownicy Mastodona muszą gdzieś fizycznie posiadać swoje konto. Przeważnie wybierają jeden z popularnych serwerów i tam prowadzą swoją cyfrową działalność. Jednak od pewnego czasu nasila się trend polegający na stawianiu własnych, jednoosobowych serwerów. Dlaczego ktoś miałby chcieć to robić i jakie są plusy i minusy takiego rozwiązania?  

**Jak dobrze i czytelnie osadzać tekst na obrazach?**  
[https://www.smashingmagazine.com/2023/08/designing-accessible-text-over-images-part1/](https://www.smashingmagazine.com/2023/08/designing-accessible-text-over-images-part1/)  
**INFO:** Używanie grafiki jako tła do napisów, to często stosowane w świecie webowym rozwiązanie. Niestety, nie zawsze jest ono poprawnie i czytelnie zaimplementowane. Ten artykuł podpowie Ci, jak zrobić to dobrze.  

**Może to nie JIRA jest zła, a Twój manager?**  
[https://jarvispowered.com/you-dont-hate-jira-you-hate-your-manager/](https://jarvispowered.com/you-dont-hate-jira-you-hate-your-manager/)  
**INFO:** Narzekanie na Jirę to już klasyka w branży IT. Tylko czy naprawdę soft jest tak słaby, czy może to procedury w Twojej firmie robią z niego prawdziwe piekło dla developera?  

**To nie moc GPU jest ograniczeniem w rozwoju AI**  
[https://medium.com/riselab/ai-and-memory-wall-2cb4265cb0b8](https://medium.com/riselab/ai-and-memory-wall-2cb4265cb0b8)  
**INFO:** Przyspieszanie procesorów graficznych może wcale nie przynieść nam oczekiwanych rezultatów, ponieważ wąskie gardło w modelach językowych (LLM) to nie moc obliczeniowa. Gdzie w takim razie leży problem i jak wielki on jest?  

**Test-driven Development - dlaczego miałbyś tego używać?**  
[https://quii.dev/The_Why_of_TDD](https://quii.dev/The_Why_of_TDD)  
**INFO:** To jak zrealizować podejście TDD w swoim projekcie prawdopodobnie już wiesz, ale dlaczego w ogóle miałbyś to robić? Zrozumienie motywacji stojącej za TDD pomaga w efektywnym stosowaniu tej metody.  

**Jak wykorzystywać AI? Wywiad z Mateuszem Chrobokiem (film, 2h i 15m)**  
[https://youtu.be/NBd3WwedXVU](https://youtu.be/NBd3WwedXVU)  
**INFO:** Dyskusja na temat rozwoju AI, zalet i wad tego rozwiązania i przewidywań na przyszłość. Sporo ciekawych przemyśleń.  

**Lista 10 wyzwań przed którymi stoją modele językowe**  
[https://huyenchip.com/2023/08/16/llm-research-open-challenges.html](https://huyenchip.com/2023/08/16/llm-research-open-challenges.html)  
**INFO:** Redukcja halucynacji, lepsze ustalanie kontekstu, multimodalność i wiele innych. To tematy, z którymi stale zmagają się twórcy LLM. Każdy z problemów wymienionych w artykule zawiera opis tego, gdzie dokładnie leży problem.  

**Typogramy - format tworzenia diagramów tekstowych**  
[https://google.github.io/typograms/](https://google.github.io/typograms/)  
**INFO:** Aby skorzystać z typogramu na swojej stronie, należy w pierwszej kolejności wykonać diagram w formie ASCII Artu, a następnie dołączyć do strony bibliotekę JS, która tak osadzony tekst zmieni na przyjazną dla użytkownika (i czytelną zarazem) formę graficzną. Na stronie znajdziesz sporo przykładów.  

**Pobieranie filmów z YouTube z pełną prędkością - jak to działa?**  
[https://blog.0x7d0.dev/history/how-they-bypass-youtube-video-download-throttling/](https://blog.0x7d0.dev/history/how-they-bypass-youtube-video-download-throttling/)  
**INFO:** Próbowałeś kiedykolwiek pobrać film z YT bez używania specjalistycznego softu, czy usługi online? Jakimś dziwnym trafem wszystkie filmy ściągają się z szybkością maksymalnie kilkudziesięciu kilobajtów na sekundę. Jak to się dzieje, że soft do pobierania filmów ściąga je super szybko, a Twoje metody działają super wolno? Na czym polega sekret spowalniania transferu Youtuba i do czego służy to rozwiązanie?  

**Wizualny przewodnik po selektorach CSS-owych**  
[https://fffuel.co/css-selectors/](https://fffuel.co/css-selectors/)  
**INFO:** Bardzo przystępny przewodnik przedstawiający nie tylko selektory, ale także pseudolementy i pseudoklasy w CSS. Idealne zestawienie dla junior-frontendowców chcących lepiej zrozumieć temat.  

**Uwaga na niezłapane errory w JS-owych promisach**  
[https://jakearchibald.com/2023/unhandled-rejections/](https://jakearchibald.com/2023/unhandled-rejections/)  
**INFO:** Czy Twoja aplikacja poprawnie wyłapuje wszystkie sytuacje, w których promis kończy się błędem? A jeśli tego nie robi, to czym to może skutkować i jak to zrobić poprawnie?  

**Jak działają Community Notes na Twitterze?**  
[https://vitalik.eth.limo/general/2023/08/16/communitynotes.html](https://vitalik.eth.limo/general/2023/08/16/communitynotes.html)  
**INFO:** Raz na jakiś czas koło Twitterowych (czy teraz już X-owych) wypowiedzi pojawiają się 'sprostowania' będące czymś na wzór fact checkingu. Tylko kto je dodaje i co decyduje, że są one widoczne przy wpisie?  

**Twitter (X) celowo spowalnia otwieranie 'niewygodnych' stron?**  
[https://www.washingtonpost.com/technology/2023/08/15/twitter-x-links-delayed/](https://www.washingtonpost.com/technology/2023/08/15/twitter-x-links-delayed/)  
**INFO:** Wszystkie linki osadzone na Twitterze przechodzą przez ichniejszy skracacz linków. Użytkownicy usługi zauważyli, że linki prowadzące do nielubianych przez Elona Muska portali, otwierają się z zaskakującym, przeważnie 5-sekundowym opóźnieniem, podczas gdy pozostałe otwierają się niemal natychmiast.  

**Lepsza, semantyczna wyszukiwarka na StackOverflow**  
[https://stackoverflow.blog/2023/07/31/ask-like-a-human-implementing-semantic-search-on-stack-overflow/](https://stackoverflow.blog/2023/07/31/ask-like-a-human-implementing-semantic-search-on-stack-overflow/)  
**INFO:** Wspomniany serwis postanowił zaimplementować wyszukiwanie semantyczne w miejsce leksykalnego. To drugie szuka wpisów po słowach kluczowych, a pierwsze stara się wyciągnąć sens z zapytania i dopasować do niego najbardziej trafne odpowiedzi.  

**React sprawia, że zapominamy o niektórych rzeczach w świecie WebDev**  
[https://joshcollinsworth.com/blog/antiquated-react](https://joshcollinsworth.com/blog/antiquated-react)  
**INFO:** React to dla wielu obecnie domyślny wybór, jeśli chodzi o technologię webową. Niestety, takie podejście polegające na skupianiu się na jednym frameworku sprawia, że stajemy się ograniczeni i nie zauważamy, jak mocno świat webowy odsunął się już od tego, co oferuje React.  

**Głębsze spojrzenie na property descriptory w JavaScript**  
[https://devszczepaniak.pl/property-descriptors-w-javascript/](https://devszczepaniak.pl/property-descriptors-w-javascript/)  
**INFO:** Artykuł w szczegółach wyjaśnia czym są property descriptory w JS. Artykuł przedstawia możliwości tego rozwiązania, jak zachowują się obiekty w poszczególnych konfiguracjach, jakie są częste błędy, oraz jaki wpływa na nie mają metody seal oraz freeze.  

**Ile atramentu zużywane jest przy skanowaniu dokumentów? ;)**  
[https://arstechnica.com/gadgets/2023/08/the-printers-that-require-ink-to-scan-and-fax/](https://arstechnica.com/gadgets/2023/08/the-printers-that-require-ink-to-scan-and-fax/)  
**INFO:** Niektóre urządzenia wielofunkcyjne marki Canon i HP odmawiają wykonywania czynności niezwiązanych z użyciem atramentu w chwili, gdy stan atramentu jest zbyt niski. Mówiąc krótko, nie zeskakujesz dokumentu i nie wyślesz faxu z pustym cardridgem.  

**Analiza kernela linuksowego w wersji... v0.01**  
[https://seiya.me/blog/reading-linux-v0.01](https://seiya.me/blog/reading-linux-v0.01)  
**INFO:** To pierwsza opublikowana wersja Linuxa (wtedy jeszcze pod nazwą 'FREAX') przez Linusa Torwaldsa. Zobacz, co ciekawego jądro ówcześnie w sobie zawierało. Materiał dla linuksowych geeków ;)  

**Firefox na Androida zacznie wspierać rozszerzenia webowe!**  
[https://blog.mozilla.org/addons/2023/08/10/prepare-your-firefox-desktop-extension-for-the-upcoming-android-release/](https://blog.mozilla.org/addons/2023/08/10/prepare-your-firefox-desktop-extension-for-the-upcoming-android-release/)  
**INFO:** Nie podano jeszcze daty wprowadzenia tej innowacji, ale Mozilla zapowiada, że będzie to 'w nadchodzących miesiącach'. Jest to ruch, który może doprowadzić do migracji znacznej części użytkowników Androida na tę przeglądarkę.  

**Little Rat - rozszerzenie do Chrome podsłuchujące inne rozszerzenia**  
[https://github.com/dnakov/little-rat](https://github.com/dnakov/little-rat)  
**INFO:** Zadaniem tego rozszerzenia jest nasłuchiwanie ruchu sieciowego generowanego przez inne rozszerzenia. Jest to przydatne, jeśli chcesz przeanalizować, gdzie i jakie dane są wysyłane na zewnątrz przez inną wtyczkę. Może przydać Ci się także do rozpracowania działania API webowego stojącego za niektórymi rozszerzeniami.  

**Boty AI rozwiązują CAPTCHe z zaskakującą skutecznością**  
[https://qz.com/ai-bots-recaptcha-turing-test-websites-authenticity-1850734350](https://qz.com/ai-bots-recaptcha-turing-test-websites-authenticity-1850734350)  
**INFO:** Captche (kody z obrazka i temu podobne zadania) od wielu lat były łamane przez automaty, ale z raczej kiepską lub umiarkowaną skutecznością. Po zaprzęgnięciu AI do tego procesu powiedzieć, że ich skuteczność wzrosła, to jakby nic nie powiedzieć ;)  

**Jak sprawić, aby crawler od OpenAI nie czytał Twojej strony?**  
[https://arstechnica.com/information-technology/2023/08/openai-details-how-to-keep-chatgpt-from-gobbling-up-website-data/](https://arstechnica.com/information-technology/2023/08/openai-details-how-to-keep-chatgpt-from-gobbling-up-website-data/)  
**INFO:** Bota czytającego strony od OpenAI będzie można (to dopiero zapowiedź funkcji) zablokować w taki sam sposób jak każdego innego crawlera używanego przez wyszukiwarki. Może Ci się to przydać, jeśli nie chcesz, aby Twoje treści były częścią modeli językowych.