Cześć!

Kolejny piątek, kolejne wydanie unknowNews - no, tak można żyć! 😎

Przez ostatnie dni (tygodnie? 😅) byłem mocno zajęty, ponieważ wraz z Adamem Gospodarczykiem i Mateuszem Chrobokiem przygotowywaliśmy się do startu drugiej edycji szkolenia AI Devs. Pewnie już znasz nasze szkolenie, bo sporo o nim pisałem, ale chcę Ci przypomnieć jeszcze jedną, ważną rzecz.

Sprzedaż szkolenia kończy się w niedzielę o północy (22.10, 23:59) i po tej dacie nie będzie już możliwości dołączenia do grupy szkoleniowej.

W chwili, gdy piszę te słowa, mamy już ponad 1700 kursantów na drugą edycję szkolenia. Dołącz do nich póki jeszcze masz możliwość:

➤ https://aidevs.pl/?ref=unknowUN
 

A teraz, zapraszam do lektury :)

 

◢ #unknownews ◣

**ChatGPT na produkcji - częste nieporozumienia (film, 30 minut)**
[https://www.youtube.com/watch?v=txDIINfhHeo](https://www.youtube.com/watch?v=txDIINfhHeo)
**INFO:** Podejście "AI as a backend" zyskuje na popularności. Niestety nie wszyscy programiści tworzący interakcje między modelami językowymi, a systemami IT wiedzą, jak to zrobić wydajnie, bezpiecznie i w sposób, który zagwarantuje poprawne działanie aplikacji. Ten krótki wykład przechodzi przez popularne nieporozumienia związane z wdrażaniem takich rozwiązań.

**Więcej zaproszeń na rozmowy o pracę, więcej ofert i lepsze wynagrodzenia w IT - poradnik**
[https://careercutler.substack.com/p/how-to-get-more-interviews-offers](https://careercutler.substack.com/p/how-to-get-more-interviews-offers)
**INFO:** Chcesz pracować w jednym z gigantów technologicznych, ale nie wiesz, jak przyciągnąć ich uwagę? Alan Stein, CEO Kadima Careers, podpowiada, jak zwiększyć swoje szanse na rozmowę kwalifikacyjną, jak dostawać więcej ofert pracy i jak negocjować wyższe wynagrodzenie. Jest tam też trochę hintów na temat poprawy CV i budowy relacji.

**Czy 'pistolety świetlne' (Nintendo/Pegazus) działają z monitorami LCD?**
[https://nicole.express/2023/bang-bang-youre-dead.html](https://nicole.express/2023/bang-bang-youre-dead.html)
**INFO:** Twoja ulubiona strzelanka z dzieciństwa nie działa na nowoczesnym telewizorze LCD? Ten artykuł omawia technologię działania tych pistoletów świetlnych i wyjaśnia, dlaczego nie są one kompatybilne z LCD. Ale nie martw się, autor podaje również rozwiązanie, które pozwoli ci wrócić do strzelania do kaczek na nowoczesnym ekranie ;)

**Code Review zamiast programowania na rozmowie o pracę?**
[https://chrlschn.dev/blog/2023/07/interviews-age-of-ai-ditch-leetcode-try-code-reviews-instead/](https://chrlschn.dev/blog/2023/07/interviews-age-of-ai-ditch-leetcode-try-code-reviews-instead/)
**INFO:** Ciekawe podejście. Autor proponuje, aby zamiast dawać programistom kod do napisania, dać im code review do przeglądnięcia i zasugerowania stosownych zmian. Co ciekawe, to podejście ma (wg autora) zwalczyć problem mniej uczciwych kandydatów wspierających się AI podczas przygotowywania kodu.

**Porównanie Raspberry Pi 5, Orange Pi 5 Plus i Rock 5 Model B**
[https://picockpit.com/raspberry-pi/raspberry-pi-5-vs-orange-pi-5-plus-vs-rock-5-model-b/](https://picockpit.com/raspberry-pi/raspberry-pi-5-vs-orange-pi-5-plus-vs-rock-5-model-b/)
**INFO:** Czy najnowsze Raspberry Pi 5 jest lepsze od konkurencji? Autor porównuje trzy modele miniaturowych komputerów jednopłytkowych (SBC) - Raspberry Pi 5, Orange Pi 5 Plus i Rock 5 Model B. Analizuje ich specyfikacje, wydajność oraz cenę. Dość skondensowane porównanie.

**Od juniora do seniora w WebDev - roadmapa**
[https://dev.to/aswin2001barath/junior-to-senior-web-developer-roadmap-breakdown-1525](https://dev.to/aswin2001barath/junior-to-senior-web-developer-roadmap-breakdown-1525)
**INFO:** Spis zagadnień, które według autora warto opanować, aby rozwinąć się z poziomu stanowisk juniorskich w świecie webdevelopmentu. Artykuł zawiera tematy do samodzielnego zgłębienia, ale nie podaje niestety sugerowanych źródeł wiedzy do nauki.

**Ostatnie dni na zakup szkolenia AI Devs [autopromocja]**
[https://www.aidevs.pl/?ref=unknowUN](https://www.aidevs.pl/?ref=unknowUN)
**INFO:** Jeśli jeszcze nie jesteś na pokładzie szkolenia dla programistów chcących wejść w świat integracji systemów IT z modelami językowymi, to już w niedzielę o północy stracisz możliwość dołączenia. Ruszamy 23 października.

**Wpływ ChatGPT na naukę programowania - wyniki ankiety od Programiz**
[https://programiz.pro/report](https://programiz.pro/report)
**INFO:** Jak ChatGPT wpływa na naukę programowania i rynek pracy? Oto wyniki ankiety, które pokazują, że ChatGPT jest coraz częściej wykorzystywany jako podstawowe narzędzie do nauki programowania, a 30% respondentów nawet uważa, że jest lepszy od wykładów na uczelni. Rzuć okiem na wyniki całej ankiety.

**Animacja obiektu po ścieżce w CSS**
[https://www.smashingmagazine.com/2023/10/animate-along-path-css/](https://www.smashingmagazine.com/2023/10/animate-along-path-css/)
**INFO:** Kilka ciekawych trików na implementację ruchu obiektu po wcześniej ustalonej ścieżce (np. po okręgu). Przydatne nie tylko przy tworzeniu np. loaderów do aplikacji, ale też przy realizacji bardziej zaawansowanych efektów.

**Wydajność Linuxa - jak ją mierzyć, jak wizualizować, jak szukać wąskich gardeł?**
[https://www.brendangregg.com/linuxperf.html](https://www.brendangregg.com/linuxperf.html)
**INFO:** Autor podaje sporo narzędzi do analizy wydajności, tuningu, benchmarkingu i obserwacji systemu Linux. Znajdziesz tu również wiele praktycznych przykładów i porad. To kompendium wiedzy z licznymi linkami do filmów/artykułów. Mało estetyczna forma podania wiedzy, ale za to sporo ciekawostek dla pasjonatów Linuksa.

**Optymalizacja obrazów? - potrzebujesz tylko tych trzech narzędzi (film, 9 minut)**
[https://www.youtube.com/watch?v=akA1OiMk_q8](https://www.youtube.com/watch?v=akA1OiMk_q8)
**INFO:** Chcesz zmniejszyć rozmiar grafiki używanej w Twojej aplikacji. Sięgasz po specjalną przeznaczoną do tego aplikację... no właśnie - którą? Autorzy filmu wyjaśniają, że wybór wcale nie jest taki prosty i dlatego sugerują trzy toole, które zawsze warto mieć pod ręką.

**Implementacja sieci neuronowej w czystym JavaScript**
[https://dev.to/grahamthedev/a-noob-learns-ai-my-first-neural-networkin-vanilla-jswith-no-libraries-1f92](https://dev.to/grahamthedev/a-noob-learns-ai-my-first-neural-networkin-vanilla-jswith-no-libraries-1f92)
**INFO:** Temat sztucznej inteligencji to ostatnio głównie wysokopoziomowe zagadnienia związane z modelami językowymi, a gdzie się podziały stare, dobre sieci neuronowe? Autor tego artykułu pokazuje jak krok po kroku, bez żadnych dodatkowych bibliotek zbudować taką prostą sieć, jak ją uczyć i jak z niej korzystać. Zaczyna się na dość prostych przykładach, ale im dalej zagłębisz się w treść, tym większym zrozumieniem i skupieniem musisz się wykazać. Nie jest to łatwy temat.

**Wzorce projektowe używane w JS - omówienie i przykłady**
[https://blog.carlosrojas.dev/quick-reference-guide-to-design-patterns-in-js-1ebeb1e1c605](https://blog.carlosrojas.dev/quick-reference-guide-to-design-patterns-in-js-1ebeb1e1c605)
**INFO:** Każdy ze wzorców zawiera krótkie omówienie oraz przykład jego implementacji w kodzie. Bardzo skondensowana porcja wiedzy.

**Piksele na stronie i dostępności - co to ma wspólnego?!**
[https://www.joshwcomeau.com/css/surprising-truth-about-pixels-and-accessibility/](https://www.joshwcomeau.com/css/surprising-truth-about-pixels-and-accessibility/)
**INFO:** Piksele czy jednostki em/rem? To pytanie często nurtuje twórców stron internetowych. Ten artykuł pozwala na zrozumienie, jak każda z tych jednostek wpływa na dostępność strony i kiedy którą z nich stosować.

**Jak GitHub przeszukuje wszystkie repozytoria z taką szybkością?**
[https://scaleyourapp.com/system-design-github-code-search-engine/](https://scaleyourapp.com/system-design-github-code-search-engine/)
**INFO:** Wyszukiwarka na GitHubie biorąc pod uwagę rozmiar bazy, jaką przeszukuje, jest zaskakująco szybka. Jak to osiągnięto? Autor opracowania wyjaśnia, dlaczego żadne z gotowych rozwiązań nie dawało sobie rady z tym problemem i jak działa 'Project Blackbird', którego używa GitHub.

**Thumb Calendar - ciekawa koncepcja rocznego kalendarza kieszonkowego**
[http://thumbcalendar.com/](http://thumbcalendar.com/)
**INFO:** Idea tego projektu to zmieszczenie całego, rocznego kalendarza na jednej kartce wielkości wizytówki. Może się to wydawać trudne, ale autorzy osiągnęli to i to nawet bez używania fonta 2pt ;) Projekt niestety umarł w 2022 roku, jednak idea jest na tyle prosta, że pasjonaci powinni bez problemu pociągnąć go dalej lub samodzielnie wygenerować wersję na nadchodzące lata.

**Nieoficjalne API do DALL-E 3**
[https://github.com/Agora-X/Dalle3](https://github.com/Agora-X/Dalle3)
**INFO:** Obecnie dostęp do najnowszej wersji generatora grafiki DALL-E w wersji 3 jest możliwy jedynie za pośrednictwem pluginu w webowej wersji interface GPT-4. Ta biblioteka rozwiązuje ten problem i udostępnia najnowszy silnik dla programistów w mało oficjalny sposób. Ze względu na to, że pod spodem wykorzystywane jest niepubliczne API, to rozwiązanie może za jakiś czas przestać działać.

**GitHub Copilot przynosi straty twórcom?**
[https://datasciencelearningcenter.substack.com/p/why-microsofts-github-copilot-is](https://datasciencelearningcenter.substack.com/p/why-microsofts-github-copilot-is)
**INFO:** Obecny abonament za usługę ($100/rok) wygląda na uczciwy, ale czy twórcy tego rozwiązania naprawdę na nim zarabiają? Copilot stał się ważnym narzędziem w programistycznym świecie, ale jeśli koszty jego utrzymania nie zostaną zredukowane, to możemy mieć problem.

**Monolit Lambda (Lambdalith) do obsługi API - czy to dobry pomysł?**
[https://rehanvdm.com/blog/should-you-use-a-lambda-monolith-lambdalith-for-the-api](https://rehanvdm.com/blog/should-you-use-a-lambda-monolith-lambdalith-for-the-api)
**INFO:** Czy monolit Lambda API jest lepszym rozwiązaniem w porównaniu do typowych funkcji Lambda przeznaczonych do jednego celu przy realizacji API? Autor pokazuje, że często Lambdalith jest lepszym wyborem. Artykuł także podważa niektóre 'najlepsze praktyki'.

**Hiperpersonalizacja AI, czyli GPT-4 dopasowane do Ciebie (film, 2h)**
[https://www.youtube.com/watch?v=fgGrGF18ah8](https://www.youtube.com/watch?v=fgGrGF18ah8)
**INFO:** Czym się różni personalizacja od hiperpersonalizacji? Dlaczego ktoś miałby chcieć personalizować modele językowe? Jak to wygląda w praktyce - wiele pytań, ale na wszystkie znajdziesz odpowiedź w filmie. Jest to nagranie ze środowego webinara.

**YouTube - stabilna głośność, wyszukiwanie piosenek przez nucenie i kilka innych nowości**
[https://9to5google.com/2023/10/17/youtube-you-tab-stable-volume/](https://9to5google.com/2023/10/17/youtube-you-tab-stable-volume/)
**INFO:** YouTube zapowiada wprowadzenie ponad trzydziestu nowych funkcji i aktualizacji designu. Artykuł omawia kilka najciekawszych zdaniem autora zmian, które nadchodzą.

**Prompty kryjące się za narzędziami od OpenAI**
[https://github.com/spdustin/ChatGPT-AutoExpert/blob/main/System%20Prompts.md](https://github.com/spdustin/ChatGPT-AutoExpert/blob/main/System%20Prompts.md)
**INFO:** To, że narzędzia typu Dall-E, wyszukiwanie z Bingiem, czy mobilne aplikacje od OpenAI korzystają pod spodem z ChatGPT, to rzecz oczywista, ale jakimi zapytaniami napędzane są te narzędzia? Ktoś postanowił wydobyć te prompty i zebrać je w jednym miejscu. Przydatne zwłaszcza dla programistów, którzy chcą samodzielnie wykonać podobne aplikacje z użyciem API.

**Luki w systemach mają często chwytliwą nazwę i logo - dawniej tak nie było?**
[https://shellsharks.com/designer-vulnerabilities](https://shellsharks.com/designer-vulnerabilities)
**INFO:** Prawdopodobnie kojarzysz podatności typu Heartbleed, Shellshock, czy ShadowBunny. Nawet jeśli nie pamietasz czego dotyczyły, to gdzieś w głowie zostały Ci ich nazwy. Tylko dlaczego te podatności dostają takie 'fancy' nazwy, a nie zwykłe, opisowe? To pewnie jakaś nowa moda... na tej stronie znajdziesz spis głośnych luk i szybko zauważysz, że tradycja nadawania takich nazw, a nawet wymyślania loga sięga... lat 90.

**Jak sprytniej tworzyć skrypty bashowe zwracające JSON?**
[https://j3s.sh/thought/shell-tip-print-json-with-printf.html](https://j3s.sh/thought/shell-tip-print-json-with-printf.html)
**INFO:** Zwracanie obiektu JSON to prosta sprawa. Jedno echo i gotowe. Tylko jest jeden, mały problem... cudzysłowy i apostrofy. Gdy zapragniesz je ogarnąć, okaże się, że praca z JSON-em w terminalu to męczarnia. W tym wpisie autor pokazuje, jak to zrobić sprytniej, zamieniając zwykłe echo na coś wygodniejszego, a jednocześnie nie sięgając przy tym po aplikacje typu JQ.

**Zagnieżdżenia w CSS - kiedy i czy warto je stosować?**
[https://cloudfour.com/thinks/when-to-nest-css/](https://cloudfour.com/thinks/when-to-nest-css/)
**INFO:** Zagnieżdżenia (nesting) w CSS są już od pewnego czasu obsługiwane przez większość przeglądarek. Czy warto jednak wprowadzać je w swoich aplikacjach? Jaka jest różnica między zagnieżdżaniem w CSS a tymi znanymi np. z SASS i kiedy to drugie może okazać się bardziej praktyczne? Z artykułu dowiesz się, jak poprawić czytelność swoich CSS-ów i jak unikać często zbytecznego zwiększania ważności selektorów. Dobra lektura dla frontendowców.

**Zbudujmy edytor PixelArt dla wielu użytkowników - tutorial i omówienie**
[https://jakelazaroff.com/words/building-a-collaborative-pixel-art-editor-with-crdts/](https://jakelazaroff.com/words/building-a-collaborative-pixel-art-editor-with-crdts/)
**INFO:** Autor pokazuje krok po kroku jak zbudować system podobny do Google Docs, gdzie jednocześnie może pracować wielu użytkowników, widząc na żywo (lub z lekkim opóźnieniem) swoje zmiany. Jako przykład użyto prostego edytora PixelArt. Artykuł ma kilka części. Linkuję do pierwszej praktycznej, ale jeśli nie wiesz, czym są te całe 'CRDT' omawiane przez autora, to w pierwszym akapicie znajdziesz linka do artykułu wprowadzającego w teorię.

**Ciekawe elementy CSS-a z wersji webowej Photoshopa**
[https://ishadeed.com/article/photoshop-web-css/](https://ishadeed.com/article/photoshop-web-css/)
**INFO:** Autor znany z analiz dużych aplikacji webowych ,tym razem wziął na tapet najnowszy produkt od Adobe, czyli webowego Photoshopa. Jakie ciekawe smaczki CSS-owe kryją się w jego kodzie? Zobacz, jak wykorzystano tam Flexboxa, CSS Grid i wiele innych technik.

**Endoflife - informacje o datach końca wsparcia dla produktów**
[https://endoflife.date/](https://endoflife.date/)
**INFO:** Serwis gromadzi informacje o produktach fizycznych (np. smartfony) i aplikacjach, podając, kiedy zakończono ich produkcję/dystrybucję i do kiedy planowane jest wsparcie techniczne dla nich.

**FCron - dlaczego miałbyś zmieniać crona w systemie?!**
[https://dbohdan.com/fcron](https://dbohdan.com/fcron)
**INFO:** Istnieje wiele implementacji cronów na Linuksa/Uniksa. Dlaczego miałbyś zrezygnować z najpopularniejszej implementacji i przejść na jakiegoś "fcrona"? Gdy przeczytasz jakie limity narzucają na Ciebie inne implementacje i jakie możliwości daje Ci fcron, to zrozumiesz, że warto w niektórych przypadkach pomyśleć o zmianie.

**Komunikacja HTTP w JavaScript**
[https://devszczepaniak.pl/komunikacja-http-w-javascript/](https://devszczepaniak.pl/komunikacja-http-w-javascript/)
**INFO:** Autor przedstawia różne metody na komunikację po protokole HTTP, które możesz wykorzystać, a także daje praktyczne przykłady ich użycia. W tekście omówiono XMLHttpRequest, Fetch API, Axios oraz Undici.

**Sessionic - rozszerzenie do przeglądarki do zapisywania, zarządzania i przywracania kart i sesji**
[https://github.com/navorite/sessionic](https://github.com/navorite/sessionic)
**INFO:** Masz otwarte dziesiątki tabów powiązanych z pracą, ale chcesz otworzyć kolejne dziesiątki tabów związanych z np. pisaniem Twojej pracy magisterskiej. Możesz oczywiście uruchomić kolejne okno przeglądarki, ale to nie jest rozwiązanie, które spodoba się Twojej pamięci RAM ;) Z pomocą przyjdzie Sessionic, który zachowa wszystkie taby w swoim schowku i przywróci je, gdy będą Ci potrzebne. Rozszerzenie działa na przeglądarkach Chrome, Edge i Firefox.

**SSH-audit - narzędzie do testowania bezpieczeństwa serwerów SSH**
[https://github.com/jtesta/ssh-audit](https://github.com/jtesta/ssh-audit)
**INFO:** Wielu adminów prawdopodobnie zna już ssh-audit, aleee... to nie jest ten soft. Tamta aplikacja od lat nie jest już rozwijana, a to do czego linkuję, to alternatywny fork, który jest stale rozwijany i rozbudowywany o nowe funkcje. Możesz dzięki tej aplikacji sprawdzić, czy Twój serwer ssh spełnia wszelkie wytyczne dotyczące bezpieczeństwa.

**Czy Twitter (X) będzie płatny?**
[https://variety.com/2023/digital/news/x-twitter-charge-users-one-dollar-per-year-test-1235760066/](https://variety.com/2023/digital/news/x-twitter-charge-users-one-dollar-per-year-test-1235760066/)
**INFO:** Elon Musk zdecydował się na niecodzienny krok - postanowił zwalczać boty na swojej platformie z wykorzystaniem płatnych, ale skrajnie tanich kont. Czy to powstrzyma zalew botów? Testy funkcji "Not A Bot" rozpoczęły się na Filipinach i Nowej Zelandii. Użytkownicy, którzy zdecydują się na płatny abonament, będą mogli publikować treści, lajkować posty, odpowiadać na nie i dodawać do zakładek. Pozostali będą mogli jedynie czytać posty i obserwować konta. Czy to jest dobry sposób na walkę z botami?

**Jak w Nowym Jorku dostarczano pocztę... rurami**
[https://untappedcities.com/2023/10/17/pneumatic-tube-mail-new-york-city/](https://untappedcities.com/2023/10/17/pneumatic-tube-mail-new-york-city/)
**INFO:** Ciekawy system pneumatycznego dostarczania poczty z szybkością nawet 50km/h. Jak to działało? O tym więcej w artykule.

**Piped - alternatywny, samohostowalny frontend dla YouTube**
[https://github.com/TeamPiped/Piped](https://github.com/TeamPiped/Piped)
**INFO:** Jest to aplikacja, którą możesz uruchomić na swoim serwerze lub domowym komputerze, a zapewni Ci ona dostęp do filmów z YT w wersji bez śledzących skryptów, bez tony polecanych filmów oraz... bez reklam. Możesz przetestować działanie tej platformy na podlinkowanej, oficjalnej instancji postawionej przez twórców rozwiązania.

**==LINKI TYLKO DLA PATRONÓW==**

**System Design - materiały do nauki**
[https://uw7.org/un_d03fe0478109a/](https://uw7.org/un_d03fe0478109a/)
**INFO:** Skomplikowane zagadnienia związane z projektowaniem systemów IT zostały zaprezentowane w postaci prostych do zrozumienia schematów i opisane prostymi słowami. Idealne materiały do nauki przed rozmową o pracę z tego zakresu.

**Znajdź źródłowy adres IP serwera ukrytego za CloudFlare**
[https://uw7.org/un_16d5471bcd815/](https://uw7.org/un_16d5471bcd815/)
**INFO:** To narzędzie stara się z użyciem Censysa wyśledzić serwery ukryte za CloudFlare. Pozwala to np. pentesterom na obejście filtrów bezpieczeństwa dodawanych przez CF.