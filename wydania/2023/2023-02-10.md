Cześć!

Dziś z przybywam z lekkim opóźnieniem, aleeee... za to z prezentem i to nie byle jakim.

Przygotowałem stronę, na której każdy subskrybent newslettera może zobaczyć wszystkie wydania tego newslettera (w wersji webowej) od 2019 roku do dziś dnia, a do tego mam jeszcze jedną niespodziankę.

Na końcu wspomnianej strony ze spisem wydań znajdziesz coś na wzór API, które zwraca wszystkie linki, jakie pojawiły się w moich newsletterach w wybranym formacie (JSON/CSV/TXT/HTML).

Oto Twój link do podglądu archiwum i dostępu do API:

➤ https://archiwum.unknow.news/r/[ident,fallback=not_subscriber]

 

Sponsorem dzisiejszego wydania newslettera po raz kolejny jest firma Just Join IT. Nie wiem, czy wiesz, ale od pewnego czasu organizują oni pewien geekowy teleturniej online (więcej info pod linkiem nr 7) i poprosili mnie, abym się nim z Tobą podzielił. Rzuć więc okiem w wolnej chwili, a może przypadnie Ci do gustu.

 

A teraz zapraszam do lektury :)

 

◢ #unknownews ◣

**LaMDA - prezentacja sztucznej inteligencji od Google**  
[https://www.youtube.com/watch?v=yLWXJ22LUEc&t=735s](https://www.youtube.com/watch?v=yLWXJ22LUEc&t=735s)  
**INFO:** To zapis całego eventu organizowanego przez Google. Prezentacja AI zaczyna się w okolicach 13:21. Jest to odpowiedź Google na ChatGPT. Wygląda obiecująco, ale jeszcze nie można się tym pobawić, więc trudno porównać te dwie technologie.  

**Musisz oglądać anglojęzyczne filmy z napisami? Wszystko z tobą OK! (film, 11 minut)**  
[https://www.youtube.com/watch?v=VYJtb2YXae8](https://www.youtube.com/watch?v=VYJtb2YXae8)  
**INFO:** Oglądasz film i przewijasz jedną scenę trzy razy, aby zrozumieć, co aktor właśnie powiedział, a ostatecznie i tak włączysz napisy? Nie jesteś sam. Z tego powodu coraz więcej osób ogląda filmy z włączonymi napisami. Dotyczy to także tych widzów, dla których angielski jest podstawowym językiem komunikacji. Materiał tłumaczy przyczynę tego zjawiska.  

**Historia technologii webowych - od lat 80, do czasów obecnych (film, 1h)**  
[https://www.youtube.com/watch?v=3QEoJRjxnxQ](https://www.youtube.com/watch?v=3QEoJRjxnxQ)  
**INFO:** Ja wiem, że tytuł nie brzmi imponująco, ale temat został przedstawiony w naprawdę interesujący sposób. Poznając historię niektórych rozwiązań, można dowiedzieć się, skąd pewne standardy się wzięły. Czy użycie portu 80 dla HTTP to zupełny przypadek? Dlaczego mamy w HTML "img src", a nie "image source"? Sporo ciekawostek.  

**Zapisy w umowach, na które nigdy nie powinieneś się zgadzać**  
[https://vadimkravcenko.com/shorts/contracts-you-should-never-sign/](https://vadimkravcenko.com/shorts/contracts-you-should-never-sign/)  
**INFO:** NDA to często standard w branży IT, ale nie każde NDA jest dobre. Zakaz konkurencji? To wszystko musi być dobrze zdefiniowane. Artykuł zawiera spis elementów, które powinny zapalić u Ciebie czerwoną lampkę podczas ich czytania.  

**Reverse Engineering Bing Chata - czyli jak to naprawdę działa (wątek z Twittera)**  
[https://mobile.twitter.com/kliu128/status/1623472922374574080](https://mobile.twitter.com/kliu128/status/1623472922374574080)  
**INFO:** Bing Chat oparty jest na technologii od OpenAI, a cała jego inteligencja bazuje na sprytnym tworzeniu promptów. Autor tego wątku postanowił wydobyć (metodą &lsquo;prompt injection&rsquo;) oryginalne zapytania wysyłane do silnika GPT. Pomysłowe.  

**System Design dla inżynierów, architektów i programistów (film, 1.5h)**  
[https://www.youtube.com/watch?v=m8Icp_Cid5o](https://www.youtube.com/watch?v=m8Icp_Cid5o)  
**INFO:** Ten darmowy kurs uczy, jak projektować i budować systemy informatyczne o dużej skali, takie jak usługi od Google, Facebooka, czy Amazona. Projektowanie odbywa się na wielu płaszczyznach: sieciowej, bazodanowej, softwarowej i kilku innych.  

**Teleturniej "Programista 100K" od Just Join IT [sponsorowane]**  
[https://bit.ly/prog100k](https://bit.ly/prog100k)  
**INFO:** Gra składa się z dwóch rund. W pierwszej drużyny rywalizują między sobą o to, która pierwsza poprawnie odpowie na 7 pytań i przejdzie do kolejnego etapu, w którym czekają na nią dodatkowe 3 pytania oraz tytułowa nagroda 100k PLN. To już drugi sezon teleturnieju, którego nowe odcinki pojawiają się co poniedziałek o 19:00. Link prowadzi do playlisty mającej 21 odcinków.  

**Czy korzystanie z publicznego Wi-Fi jest bezpieczne?**  
[https://informatykzakladowy.pl/czy-korzystanie-z-publicznego-wi-fi-jest-bezpieczne/](https://informatykzakladowy.pl/czy-korzystanie-z-publicznego-wi-fi-jest-bezpieczne/)  
**INFO:** Gdy korzystasz z publicznej sieci, zawsze włączaj VPN-a! Czy aby na pewno jest to absolutnie niezbędne? Dlaczego niegdyś takie sieci stanowiły spore zagrożenie, a obecnie sytuacja wygląda inaczej? Ciekawa analiza tematu.  

**Generator zdjęć profilowych do social mediów**  
[https://pfpmaker.com/](https://pfpmaker.com/)  
**INFO:** Wrzucasz swoje zdjęcie, kadrujesz je odpowiednio, a następnie automat usuwa z niego tło, zostawiając samą twarz/sylwetkę i dopasowuje do niej jedno z kilkudziesięciu wersji tła. Efekty wyglądają bardzo przyjemnie i w wielu przypadkach dość profesjonalnie.  

**Netykieta stosowana przez ludzi z &lsquo;Generacji Z&rsquo;**  
[https://manyonepercents.substack.com/p/productive-online-communication-gen-z](https://manyonepercents.substack.com/p/productive-online-communication-gen-z)  
**INFO:** Masz już swoje lata i nie za bardzo rozumiesz kulturę online osób urodzonych w latach 1995-2012? Ten poradnik pozwoli Ci nadrobić zaległości i sprawi, że przy komunikacji z takimi ludźmi nie wyjdziesz na buraka.  

**Kuboble - gra logiczna typu &lsquo;slider&rsquo;**  
[https://kuboble.com/](https://kuboble.com/)  
**INFO:** Kolejna gra, która zyskuje na popularności i celuje w powtórzenie sukcesu Wordle. Masz dwa krążki, a Twoim zadaniem jest przesuwać je tak, aby każdy wylądował na swoim miejscu (zielony w zielonym kwadracie, a pomarańczowy w pomarańczowym). Nie chodzi tylko o to, aby to zrobić, ale też, aby znaleźć optymalne rozwiązanie z najmniejszą możliwą liczbą ruchów. Uwaga: wciąga!  

**Jak uniknąć wycieków pamięci w JavaScript?**  
[https://itnext.io/javascript-memory-management-how-to-avoid-common-memory-leaks-and-improve-performance-c018dbbca954](https://itnext.io/javascript-memory-management-how-to-avoid-common-memory-leaks-and-improve-performance-c018dbbca954)  
**INFO:** Artykuł wyjaśnia, jak działa garbage collector i jak nie utrudniać mu życia oraz skąd biorą się potencjalne wycieki. Znajdziesz w nim także kilka dobrych rad na przeciwdziałanie takim problemom.  

**Instalacja Wordpressa na Amazon Lightsail - poradnik**  
[https://www.smashingmagazine.com/2023/02/host-wordpress-site-amazon-lightsail/](https://www.smashingmagazine.com/2023/02/host-wordpress-site-amazon-lightsail/)  
**INFO:** Lightsail to prawdopodobnie najtańsza z usług dostępnych na AWS (ceny od $3.5/msc), na której możemy postawić Wordpressa. Niestety, dla osób, które nigdy z AWS nie miały styczności, może to być nie lada problem. Ten poradnik przeprowadzi Cię przez cały proces krok po kroku.  

**Używaj więcej map, a nie obiektów w JavaScript - o ile to możliwe**  
[https://dev.to/builderio/use-maps-more-and-objects-less-2flk](https://dev.to/builderio/use-maps-more-and-objects-less-2flk)  
**INFO:** Oczywiście nie da się zastąpić każdego obiektu mapą, ale tam, gdzie jest to możliwe, warto rozważyć taką możliwość, aby podnieść wydajność aplikacji. Artykuł przy okazji świetnie wyjaśnia pewne niespodzianki, na które można napotkać przy pracy z mapami i obiektami.  

**YouPlot - narzędzie do tworzenia wykresów w terminalu**  
[https://github.com/red-data-tools/YouPlot](https://github.com/red-data-tools/YouPlot)  
**INFO:** Oferuje wiele rodzajów wykresów, obsługuje kolory i wygląda naprawdę dobrze. Idealne, terminalowe narzędzie do wizualnego zobrazowania danych.  

**Authentication UX - trendy przy projektowaniu uwierzytelniania użytkowników**  
[https://www.smashingmagazine.com/2022/08/authentication-ux-design-guidelines/](https://www.smashingmagazine.com/2022/08/authentication-ux-design-guidelines/)  
**INFO:** Logowanie przez magiczne linki, słabsze wymagania co do haseł, promowanie 2FA i wiele innych elementów wartych przemyślenia na etapie projektowania UX.  

**SnapTik - pobieraj filmy z TikToka bez znaku wodnego**  
[https://snaptik.app/pl](https://snaptik.app/pl)  
**INFO:** Prawdopodobnie wielokrotnie natknąłeś się w sieci na filmy pobrane z platformy TikTok. Ich znak szczególny, to pojawiające się w losowych miejscach nagrania logo platformy. To narzędzie pozwala Ci pobrać film bez wspomnianego loga. Bardzo użyteczne dla tiktokerów, którzy chcieliby przerzucać swoje własne filmy np. na Instagrama, ale nie chcą przy tym promować obcej platformy.  

**"Wizualna hierarchia" w typografii - czyli jak tworzyć piękne teksty**  
[https://pimpmytype.com/hierarchy/](https://pimpmytype.com/hierarchy/)  
**INFO:** Hierarchia w tekstach i nagłówkach używana jest do sprytnego prowadzenia oka czytelnika po elementach w taki sposób, w jaki chcielibyśmy, aby on na nie spoglądał. Ułatwia to znacznie czytanie, a co ważniejsze skanowanie tekstu w poszukiwaniu interesujących informacji. Artykuł wyjaśni Ci dokładniej jak to działa.  

**MindPane - zmień dowolną stronę w mapę myśli**  
[https://chrome.google.com/webstore/detail/mindpane/ioimcileegaodabmbcnadppghhakneae](https://chrome.google.com/webstore/detail/mindpane/ioimcileegaodabmbcnadppghhakneae)  
**INFO:** Gdy wejdziesz na bardzo rozbudowany i długi artykuł, to rozszerzenie przedstawi Ci jego strukturę w postaci klikalnej mapy myśli. Umożliwia to szybsze zapoznawanie się z treścią artykułów i ich efektywniejsze przeszukiwanie.  

**Jak pozbyć się event listenerów w JavaScript?**  
[https://www.macarthur.me/posts/options-for-removing-event-listeners](https://www.macarthur.me/posts/options-for-removing-event-listeners)  
**INFO:** Podpięcie eventa jest proste, ale pozbycie się go w przyjazny sposób nie zawsze jest już takie łatwe. Czy wiesz, że eventy można przypinać do obiektu z dodatkowym atrybutem &lsquo;once&rsquo;? Wiesz, czym jest AbortControler?  

**Twitter wprowadza dzienny limit wpisów - walka z botami**  
[https://forum.cktn.de/t/twitter-starts-limiting-how-many-tweets-you-can-post-per-day/493](https://forum.cktn.de/t/twitter-starts-limiting-how-many-tweets-you-can-post-per-day/493)  
**INFO:** W ramach walki z zalewem botów na Twitterze, kilka dni temu nieoficjalnie i po chichu wprowadzono limit ilości tweetnięć na dzień per user. Użytkownicy zgłaszają otrzymywanie komunikatu o przekroczeniu limitów, a dokumentacja Twittera milczy na ten temat.  

**Jak używać edytora ED? - poradnik**  
[https://blog.sanctum.geek.nz/actually-using-ed/](https://blog.sanctum.geek.nz/actually-using-ed/)  
**INFO:** ED to jeden ze standardowych edytorów tekstu, dostępny niemal w każdej dystrybucji Linuksa i Unixa. W przeciwieństwie do innych aplikacji tego typu, jakie znasz (np. vim, nano, pico, mcedit itp.) jest to edytor nie ekranowy, a liniowy. Nie używa się go zbyt często w codziennej pracy, ale jego znajomość przydaje się, gdy pracujesz z bardzo starym systemem lub np. z systemami embeded nieposiadającymi innego, wygodniejszego edytora.  

**Wszystko, co musisz wiedzieć o grafikach w internecie**  
[https://web.dev/learn/images/](https://web.dev/learn/images/)  
**INFO:** Grafiki wektorowe, rastrowe, formaty graficzne, ich zalety i wady. Wszystko to zebrane w jednym miejscu. Użyteczne dla osób, które nie tylko chcą używać grafik na stronie, ale chcą bardziej dogłębnie zrozumieć, jak to wszystko działa.  

**ScrollyVideo - biblioteka do osadzania scrollowalnych filmów jako tła strony**  
[https://scrollyvideo.js.org/](https://scrollyvideo.js.org/)  
**INFO:** Trudno to opisać słowami, ale efekt podobny jest trochę do znanego parallaxa. W chwili, gdy przewijasz stronę góra/dół, pojawiają się kolejne klatki wskazanego przez Ciebie filmu. Wygląda to dość atrakcyjnie zarówno na desktopie, jak i na urządzeniach mobilnych.  

**Gitmoji - jedno emoji w commicie potrafi wyrazić wiele słów**  
[https://gitmoji.dev/](https://gitmoji.dev/)  
**INFO:** Nie chodzi tutaj o dodawanie uśmiechniętych minek i &lsquo;xD&rsquo; do commitów, a o funkcjonalne emoji, dzięki którym przeglądając historię gitloga na pierwszy rzut oka będzie wiadomo, co dany commit robi. Nie trzeba także używać ich wszystkich. To tylko rekomendacje i sugerowane przypadki użycia. Sam do tej pory używałem może z 3-4 emoji do tego celu.  

**Nango - obsługa OAuth w 40+ serwisach z użyciem jednej biblioteki**  
[https://github.com/NangoHQ/nango](https://github.com/NangoHQ/nango)  
**INFO:** Biblioteka pozwala Ci pozyskać token OAuth z dziesiątek serwisów za pomocą 1-2 linii kodu, dzięki czemu możesz skupić się na samym oprogramowaniu API, a nie procedurze uwierzytelniania.  

**Tworzenie obrazów Dockera bez użycia Dockerfile**  
[https://ochagavia.nl/blog/crafting-container-images-without-dockerfiles/](https://ochagavia.nl/blog/crafting-container-images-without-dockerfiles/)  
**INFO:** Poradnik pokazuje nie tylko jak utworzyć obraz bez Dockerfile, ale także wyjaśnia, dlaczego miałbyś to robić. Przydatna umiejętność zwłaszcza wtedy, gdy zależy Ci na skrajnej optymalizacji rozmiaru tworzonego kontenera i zarazem zmniejszeniu liczby jego warstw.  

**Nowy, publiczny, europejski, serwer DNS**  
[https://www.dns0.eu/pl](https://www.dns0.eu/pl)  
**INFO:** Pojawiła się nowa usługa DNS, której można używać obok DNS-ów od Google, czy Cloudflare. Podobnie jak pozostałe, broni przed zagrożeniami z sieci (czarna lista), a dodatkowo jest zgodny z RODO/GDPR. Usługa jest szyfrowana i ponoć dba o prywatność userów. Szkoda, że nie zadbali o &lsquo;chwytliwy&rsquo; adres IP, bo jednak 1.1.1.1, czy 8.8.8.8 prościej jest zapamiętać.  

**Czym są funkcje wyższego rzędu w JavaScript?**  
[https://harshm09.hashnode.dev/higher-order-functions-in-js](https://harshm09.hashnode.dev/higher-order-functions-in-js)  
**INFO:** Bardzo skondensowane wprowadzenie do tematu wraz z przykładami użycia. Zastosowanie tego rodzaju funkcji może pozytywnie wpłynąć np. na czytelność Twojego kodu i łatwość jego późniejszej rozbudowy.  

**Co ta firma robi? - AI wyjaśnia na podstawie treści na stronie.**  
[https://wtfdoesthiscompanydo.vercel.app/](https://wtfdoesthiscompanydo.vercel.app/)  
**INFO:** Prosta aplikacja oparta o GTP-3. Podajesz adres URL dowolnej firmy, a AI stara się wywnioskować, czym ta firma się zajmuje i jakie usługi i produkty oferuje. Wygląda jak zabawka, ale może być użyteczne np. do sprawdzenia, czy z Twojej strony firmowej można się naprawdę dowiedzieć, czym zajmuje się Twoja firma, czy może treść jest tak skomplikowana, że nawet AI się pogubi. Mechanizm czasami jest mocno przeciążony, więc niekiedy trzeba poczekać dłużej na załadowanie wyników.  

**Ontrack - prosta aplikacja selfhosted do budżetu domowego**  
[https://github.com/inoda/ontrack](https://github.com/inoda/ontrack)  
**INFO:** Jeśli potrzebujesz aplikacji śledzącej wydatki, pokazującej statystyki kosztów życia i pozwalającej lepiej rozplanować, na co pójdą pieniądze z wypłaty, to ta aplikacja może Ci się spodobać.  

**==LINKI TYLKO DLA PATRONÓW==**

**Analiza złośliwego oprogramowania w JavaScript - workflow (wątek na Twitterze)**  
[https://uw7.org/un_696a9e3911f43](https://uw7.org/un_696a9e3911f43)  
**INFO:** Opis metodyki stosowanej przez autora wątku do zapoznania się ze złośliwym kodem, zrozumienia jego działania i analizy zależności. Wątek zawiera sporo odwołań do zewnętrznych aplikacji.  

**Darmowy kurs online z reverse engineering i offensive security**  
[https://uw7.org/un_0455b8f7494da](https://uw7.org/un_0455b8f7494da)  
**INFO:** Praca z Kali Linux, Ghidra, IDA i wieloma innymi narzędziami. Otrzymujesz dostęp do 21 filmów (playlista na YT, 30-40 minut per film), slajdów, notatek i repozytorium dziurawych aplikacji.