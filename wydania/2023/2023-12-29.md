Cześć!

Spotykamy się w ostatnim w tym roku wydaniu newslettera unknowNews.

Nie wiem, jak długo już ze mną jesteś i czytasz moje treści (publikuję sporo też na Twitterze i Mastodonie), ale w tym roku z tego, co widzę, wysłałem dokładnie 52 wydania newslettera. Każde z nich to około 5 godzin pracy, co daje ponad 1 roboczy miesiąc z całego roku przeznaczony na przygotowanie tego, co właśnie czytasz. To SPORO pracy :)

Z takich gorących newsów, to dziś o północy kończy się przedsprzedaż (a więc i niższa cena) szkolenia AI Devs, na którym ostatnio koncentruję się najmocniej, stąd tyle o nim mówię. Jeśli pracujesz w branży IT i zajmujesz się programowaniem, to wierzę, że znajdziesz tam coś dla siebie:

➤ https://aidevs.pl/?ref=unknowNews

Jeśli interesuje Cię, czym jeszcze zajmuję się poza unknowNews, nad jakimi projektami pracowałem w tym roku i co planuję w przyszłym, to niebawem będę wysyłał podsumowanie 2023 roku w ramach mojego newslettera projektowego - możesz się zapisać.

 

Dzięki, że czytasz ten newsletter - wszystkiego dobrego w nadchodzącym roku i do zobaczenia w styczniu 👋

 

A teraz czas na dzisiejsze zestawienie.

 

◢ #unknownews ◣

**Odblokowywanie "DRM" w polskich pociągach - Newag (film 1h)**  
[https://media.ccc.de/v/37c3-12142-breaking_drm_in_polish_trains](https://media.ccc.de/v/37c3-12142-breaking_drm_in_polish_trains)  
**INFO:** Tak, to już kolejny materiał na temat afery z firmą Newag w tle, ale tym razem to coś naprawdę wyjątkowego. Wystąpienie trzech polskich hackerów na konferencji 37C3, gdzie przedstawiają, jak krok po kroku zbadali zabezpieczenia w pociągach Impuls i jak ostatecznie udało im się te składy odblokować. Momentami mocno techniczne, ale naprawdę wciągające wystąpienie.  

**Sztuczna inteligencja w służbie wymiaru sprawiedliwości - konferencja (26 filmów)**  
[https://www.youtube.com/watch?v=jm8Vav_0MaM&list=PLs7iUm3tBdQhH7qeXvvFMNv88BkztZQDZ&index=1](https://www.youtube.com/watch?v=jm8Vav_0MaM&list=PLs7iUm3tBdQhH7qeXvvFMNv88BkztZQDZ&index=1)  
**INFO:** Ministerstwo Sprawiedliwości mocno rozważa wspieranie się sztuczną inteligencją w kwestiach związanych z pracą biurową, klasyfikacją materiałów, automatyzacją zadań, a w konsekwencji także do wspierania działalności orzeczniczej (rozstrzyganie spraw i wydawanie wyroków).  

**Rynek pracy - przewidywania Światowego Forum Ekonomii (2023)**  
[https://www.weforum.org/publications/the-future-of-jobs-report-2023/digest/](https://www.weforum.org/publications/the-future-of-jobs-report-2023/digest/)  
**INFO:** Specjaliści z World Economic Forum przygotowali rozbudowaną, prawie trzystu-stronicową analizę zawodów i umiejętności, które - według nich - w najbliższych kilku latach mogą okazać się bardzo użyteczne. Myślę, że powinny Cię zainteresować wykresy od 28. strony wzwyż. W skrócie: idź w tematykę AI i zdecydowanie NIE zostawaj testerem oprogramowania. Jeśli jesteś specem od strategii w social mediach lub Twoja praca polega na wklepywaniu danych do komputera, to najwyższy czas pomyśleć o zmianie - najlepiej jak najszybciej. ;)  

**Raport zarobków z platformy LevelsFYI za 2023 (branża IT)**  
[https://www.levels.fyi/2023/](https://www.levels.fyi/2023/)  
**INFO:** Które stanowiska zarabiały w tym roku lepiej w stosunku do 2022 roku? Ile płacą programistom duże korporacje? W którym europejskim mieście zarobki są najwyższe? Sporo statystyk. Coś czuję, że w 2024 roku zapragniesz przeprowadzki do Szwajcarii.  

**Kto mógł być europejskim potentatem na rynku komputerów w latach 80-90? (film, 26min)**  
[https://www.youtube.com/watch?v=t-UVPw1c_So](https://www.youtube.com/watch?v=t-UVPw1c_So)  
**INFO:** Zgaduję, że na usta Ci się ciśnie "Polska!", ale to nie do końca prawda. Mowa o Bułgarii. Co sprawiło, że Bułgaria rozwijała się z tak ogromną prędkością? Jak to się stało, że cały ten przemysł upadł? Tego dowiesz się z filmu. Materiał ten jest dla wielbicieli historii i starych komputerów.  

**WhatsApp podatny na clickjacking - nowa metoda ataku**  
[https://00xbyte.github.io/posts/Don%27t-Believe-Your-Eyes-A-WhatsApp-Clickjacking-Vulnerability/](https://00xbyte.github.io/posts/Don%27t-Believe-Your-Eyes-A-WhatsApp-Clickjacking-Vulnerability/)  
**INFO:** Myślisz, że link w wiadomości WhatsApp prowadzi do Instagrama? Możesz być w błędzie. Ten artykuł prezentuje lukę odkrytą przez autora, umożliwiającą phishing poprzez odpowiednio spreparowane wiadomości. Wyświetlany adres URL i podgląd tego adresu (miniatura) wcale nie muszą być tożsame.  

**Ostatnie godziny niższej ceny na AI Devs [autopromocja]**  
[https://www.aidevs.pl/?ref=unknowNews](https://www.aidevs.pl/?ref=unknowNews)  
**INFO:** Chcesz nauczyć się jak łączyć istniejące rozwiązania IT z modelami językowymi, a jednocześnie jak robić to bezpiecznie i wydajnie? Zapraszam do AI Devs. Trochę późno daję znać, ale dziś o północy kończymy przedsprzedaż i podnosimy cenę. Mam nadzieję, że uda Ci się załapać.  

**Apollo 11 vs ładowarki USB-C**  
[https://forrestheller.com/Apollo-11-Computer-vs-USB-C-chargers.html](https://forrestheller.com/Apollo-11-Computer-vs-USB-C-chargers.html)  
**INFO:** W 1969 roku misja Apollo 11 wyniosła trójkę ludzi na Księżyc i z powrotem. Jak wypadał wtedy stosowany komputer pokładowy w porównaniu z parametrami ładowarek USB-C? Porównanie nie jest zaskakujące. ;)  

**Jak poradzić sobie na "rozmowie behawioralnej" o pracę? (film, 2h i 12m)**  
[https://www.freecodecamp.org/news/mastering-behavioral-interviews-for-software-developers/](https://www.freecodecamp.org/news/mastering-behavioral-interviews-for-software-developers/)  
**INFO:** Jako programiści, przyzwyczailiśmy się do tego, że najważniejszą częścią rozmowy jest oczywiście pokazanie swojego skilla w programowaniu. Niestety, rozmowy w dużych firmach są bardzo często wieloetapowe, a jednym z etapów jest "rozmowa nietechniczna", zwykle prowadzona przez kogoś innego niż programista. Ocena z tej rozmowy jest równie ważna jak z części technicznej. Jak więc przetrwać ten etap rekrutacji i prezentować się z najlepszej strony? Odpowiedzi na te pytania znajdują się w filmie, który jest dostępny na końcu niniejszej strony.  

**Omówienie trendów technologicznych na 2024 rok**  
[https://youtube.com/watch?v=vyQv563Y-fk](https://youtube.com/watch?v=vyQv563Y-fk)  
**INFO:** Co zmieniło się w branży technologicznej w ciągu roku 2023 i jak to wpłynie na nadchodzący rok? Film został przygotowany przez youtubera "Fireship", więc jeśli nie znasz jego stylu wypowiedzi, przygotuj się na specyficzne poczucie humoru.  

**Dlaczego miałbyś zostać menedżerem w branży IT?**  
[https://charity.wtf/2023/12/15/why-should-you-or-anyone-become-an-engineering-manager/](https://charity.wtf/2023/12/15/why-should-you-or-anyone-become-an-engineering-manager/)  
**INFO:** Czy zastanawiałeś się kiedyś nad karierą "Engineering Managera"? Ten artykuł przybliża realia pracy na tym stanowisku, wyjaśniając zarówno wyzwania, jak i satysfakcje płynące z zarządzania zespołami. Autorka dzieli się swoimi przemyśleniami na temat tej pracy i wyjaśnia, dlaczego warto pomyśleć o takiej drodze kariery.  

**Sesje, czy tokeny? - która metoda uwierzytelniania jest lepsza?**  
[https://dev.to/fidalmathew/session-based-vs-token-based-authentication-which-is-better-227o](https://dev.to/fidalmathew/session-based-vs-token-based-authentication-which-is-better-227o)  
**INFO:** W świecie aplikacji backendowych istnieją różne metody uwierzytelniania - sesyjna i oparta na tokenach (np. JWT). Ten artykuł przybliży Ci, jak obie te techniki działają, wyjaśniając krok po kroku ich procesy oraz różnice między nimi. Dowiesz się, kiedy najlepiej stosować każdą z nich, aby zapewnić bezpieczeństwo i wydajność Twoich projektów.  

**Same dobre newsy z 2023 roku - co dobrego się zdarzyło?**  
[https://futurecrunch.com/goodnews2023/](https://futurecrunch.com/goodnews2023/)  
**INFO:** Artykuł zawiera listę 66 pozytywnych wydarzeń i zmian na świecie, które miały miejsce w mijającym roku. Myślę, że na tle wszechogarniających smutnych wiadomości, ten tekst może być całkiem niezłą odmianą. Niewiele w nim rzeczy związanych z branżą IT, ale lubię takie artykuły, więc się nim z Tobą podzielę.  

**Produktywność zespołu programistów - jakie metryki mierzyć i dlaczego?**  
[https://faun.pub/key-metrics-for-tracking-developer-productivity-what-to-measure-how-and-why-f2d2012ca2d2](https://faun.pub/key-metrics-for-tracking-developer-productivity-what-to-measure-how-and-why-f2d2012ca2d2)  
**INFO:** Rozliczanie programistów za liczbę napisanych linii kodu, czy może za liczbę commitów do repozytorium? Takie podejście może doprowadzić do niezłej patologii w firmie (i w kodzie). Co więc mierzyć, aby upewnić się, że programiści dobrze sobie radzą?  

**Bezpłatne książki do nauki Pythona - legalne i wartościowe**  
[https://www.pythonkitchen.com/legally-free-python-books-list/](https://www.pythonkitchen.com/legally-free-python-books-list/)  
**INFO:** Jeśli Python to Twój język pracy, lub dopiero zastanawiasz się nad rozpoczęciem przygody z programowaniem, to tutaj znajdziesz kolekcję książek, dzięki którym za darmo rozbudujesz swoją wiedzę.  

**SMTP Smuggling - nowa metoda podszywania się pod nadawcę maila**  
[https://sec-consult.com/blog/detail/smtp-smuggling-spoofing-e-mails-worldwide/](https://sec-consult.com/blog/detail/smtp-smuggling-spoofing-e-mails-worldwide/)  
**INFO:** Poznaj nową technikę wykorzystywania protokołu SMTP, która umożliwia podszywanie się pod dowolne adresy e-mail i wysyłanie złośliwych wiadomości. Badacze odkryli luki pozwalające na przemycanie ataków phishingowych przez podatne serwery SMTP. Dowiedz się więcej o zagrożeniu zwanym SMTP smuggling i o tym, jak niektórzy dostawcy usług mailowych już odpowiedzieli na to zagrożenie.  

**Podstawy cachowania - co musisz wiedzieć?**  
[https://www.swequiz.com/learn/caching-fundamentals](https://www.swequiz.com/learn/caching-fundamentals)  
**INFO:** Jak działa buforowanie i dlaczego jest kluczowe dla wydajności systemów komputerowych? Artykuł wyjaśnia różne typy buforów, opisuje różnice między buforowaniem po stronie serwera a po stronie klienta oraz tłumaczy, jakie są kompromisy między szybkością a spójnością danych.  

**Jak dopasować produkt do rynku? - na przykładzie WP Engine**  
[https://longform.asmartbear.com/product-market-fit-formula/](https://longform.asmartbear.com/product-market-fit-formula/)  
**INFO:** Czy istnieje jakaś droga, która pozwala przekształcić pomysł na produkt w prężnie rozwijającą się firmę w branży IT? Artykuł opisuje 8-stopniowy proces zastosowany przez WP Engine, który doprowadził firmę do stania się tzw. 'jednorożcem'. Oczywiście, proces nie jest uniwersalny i nie zawsze będzie działał, ale wierzę, że możesz wyciągnąć z niego pewne wartościowe lekcje.  

**Zrozumienie "bezsensu" JavaScriptu - falsy values itp.**  
[https://smashingmagazine.com/2023/12/making-sense-of-senseless-javascript-features/](https://smashingmagazine.com/2023/12/making-sense-of-senseless-javascript-features/)  
**INFO:** JavaScript słynie z "absurdalnych" (na pierwszy rzut oka) zachowań. Dlaczego pusty string jest tym samym co false, a 0.2 + 0.1 daje 0.30000000000000004, a co najważniejsze, jak ta wiedza może się do czegoś przydać oprócz szpanowania na rozmowach o pracę?  

**Popularność języków programowania na GitHubie - statystyki**  
[https://madnight.github.io/githut/](https://madnight.github.io/githut/)  
**INFO:** Sprawdź, jak od 2013 roku do dziś zmieniała się popularność wybranych języków programowania. Które rozwiązania królują w 2023 roku? Czy języki, których "nikt już nie używa", faktycznie znikają z GitHuba? Coś dla wielbicieli statystyk.  

**Czy warto dodawać zrzuty ekranu do dokumentacji?**  
[https://thisisimportant.net/posts/screenshots-in-documentation/](https://thisisimportant.net/posts/screenshots-in-documentation/)  
**INFO:** Jak wiadomo, dobra grafika, a najlepiej zrzut ekranu z interfejsu aplikacji, zawsze ożywi nudny dokument. Ale czy na pewno jest to dobry pomysł? Pytanie może wydawać się trywialne, ale dodawanie zrzutów ekranu niesie ze sobą zarówno plusy, jak i minusy. Ty - jako Twórca dokumentacji - musisz zdecydować, kiedy naprawdę warto dorzucić taką grafikę do tekstu. Ten artykuł może Ci pomóc w podjęciu decyzji.  

**Jeśli nie S3, to co? - kalkulator kosztów**  
[https://transactional.blog/blog/2023-cloud-storage-costs](https://transactional.blog/blog/2023-cloud-storage-costs)  
**INFO:** Potrzebny Ci storage kompatybilny z AWS S3, który będzie efektywny kosztowo? Wpisz do kalkulatora podstawowe informacje na temat danych, które chcesz przechowywać, i dowiedz się, które rozwiązanie będzie dla Ciebie najlepsze.  

**Otwartoźródłowe klony znanych gier**  
[https://osgameclones.com/](https://osgameclones.com/)  
**INFO:** Czy tęsknisz za klasykami gier komputerowych z dawnych lat? Ta strona to skarbnica projektów open-source, które odtwarzają, lub są inspirowane, wielkimi tytułami z przeszłości. W niektóre z gier można zagrać online w przeglądarce. To nie są webowe emulatory, a otwartoźródłowe klony, co oznacza, że każda gra jest bardzo podobna do oryginału, ale nie jest identyczna z nim.  

**Projektor wyświetlający aktualny czas - projekt DIY**  
[https://microengineer.eu/2018/05/01/diy-night-clock-projector/](https://microengineer.eu/2018/05/01/diy-night-clock-projector/)  
**INFO:** Coś dla wielbicieli elektroniki i majsterkowania. Autor opisuje krok po kroku, jak zbudował swój własny zegarek-projektor. Takie rozwiązanie może Ci się przydać do rzucania na ścianę dowolnych użytecznych informacji, niekoniecznie czasu. Ciekawa metoda realizacji projektu.  

**Zrozumieć load balancery - skalowalności i wydajności**  
[https://levelup.gitconnected.com/load-balancers-decoded-scalability-and-performance-6fa4eb164c9a](https://levelup.gitconnected.com/load-balancers-decoded-scalability-and-performance-6fa4eb164c9a)  
**INFO:** Trudno wyobrazić sobie współczesne, ogromne systemy informatyczne bez load balancerów. Aby jednak móc z nich korzystać, trzeba najpierw zrozumieć, jak one działają, jakimi algorytmami się posługują, a także, jakie konsekwencje (nawet negatywne) niesie za sobą ich używanie.  

**Jak drastycznie przyspieszyć ładowanie strony dla użytkowników z Google?**  
[https://blog.pawelpokrywka.com/p/how-i-took-lcp-down-under-350ms](https://blog.pawelpokrywka.com/p/how-i-took-lcp-down-under-350ms)  
**INFO:** Czy technologia SXG coś Ci mówi? Z artykułu dowiesz się, co to jest i jak możesz to wykorzystać u siebie, aby - tak jak autor - zmniejszyć parametr LCP w aplikacji, gdy użytkownik przychodzi do Ciebie z wyszukiwarki Google. Jedno z zaproponowanych rozwiązań będzie wymagało posiadania płatnego konta na Cloudflare (ale za to włączysz SXG kilkoma kliknięciami), a drugie rozwiązanie wymaga postawienia reverse proxy na Nginx z odpowiednimi modułami.  

**Tego nie rób w HTML - lista rzeczy, których warto unikać**  
[https://www.htmhell.dev/adventcalendar/2023/13/](https://www.htmhell.dev/adventcalendar/2023/13/)  
**INFO:** Ten artykuł rzuca światło na te mniej oczywiste elementy HTML, które mogą wpłynąć na dostępność i użyteczność stron internetowych. Znajdziesz tu konkretne przykłady złych implementacji, a także alternatywne rozwiązania i linki do dalszej lektury. To użyteczna wiedza dla każdego web developera.  

**RoughJS - twórz "odręczne" rysunki w JavaScript**  
[https://roughjs.com/](https://roughjs.com/)  
**INFO:** To prosta i lekka (poniżej 9 kB) biblioteka do tworzenia szkiców, wyglądających jak odręcznie rysowane grafiki. Styl tworzonych obiektów bardzo przypomina te znane, na przykład, z aplikacji Excalidraw. Samo użycie biblioteki jest skrajnie proste, a efekty są naprawdę atrakcyjne wizualnie.  

**AdSkipper - omijacz reklam dla YouTube**  
[https://www.adskipper.me/](https://www.adskipper.me/)  
**INFO:** To rozszerzenie nie blokuje reklam, lecz pomija je za Ciebie. Według autora, taka forma automatyzacji jest niemal niewykrywalna. Rozszerzenie działa na każdej popularnej przeglądarce... z wyjątkiem Safari ;)  

**Wzorce projektowe w JavaScript - przewodnik**  
[https://dev.to/topefasasi/js-design-patterns-a-comprehensive-guide-h3m](https://dev.to/topefasasi/js-design-patterns-a-comprehensive-guide-h3m)  
**INFO:** Wzorce projektowe są oczywiście używane podczas tworzenia oprogramowania, ale jeszcze częściej spotkasz się z nimi... na rozmowie o pracę. Warto wiedzieć, czym jest singleton, czy wzorce takie jak factory, builder, constructor, czy prototype. Z artykułu dowiesz się nie tylko, czym one są i kiedy ich używać, ale także poznasz przykłady ich implementacji w JS.  

**Wave - nowoczesny terminal dla tych, którzy nie przepadają za linią poleceń**  
[https://news.itsfoss.com/wave-terminal/](https://news.itsfoss.com/wave-terminal/)  
**INFO:** Terminale linuksowe są różnorodne, ale ten został zaprojektowany dla programistów, którzy unikają terminali jak ognia. Jego wygląd przypomina nieco klasyczny edytor kodu z funkcjami ułatwiającymi pracę. Edycja plików w terminalu, czy podgląd ich zawartości, stają się teraz znacznie prostsze. Zobacz, czym Wave różni się od innych rozwiązań, które znasz.  

**F-Droid - ciekawe aplikacje z otwartoźródłowego sklepu Androida**  
[https://jozwiak.top/blog/aplikacje-open-source-na-androida-f-droid](https://jozwiak.top/blog/aplikacje-open-source-na-androida-f-droid)  
**INFO:** Aplikacje na Androida to nie tylko sklep Google Play. Artykuł omawia alternatywę, jaką jest F-Droid. Jak zainstalować ten sklep i jakie aplikacje, niedostępne w Google Play, mogą Cię w nim zainteresować?  

**==LINKI TYLKO DLA PATRONÓW==**

**Jak zostać inżynierem oprogramowania - plan nauki od gościa z Amazon**  
[https://uw7.org/un_24996ca185fef/](https://uw7.org/un_24996ca185fef/)  
**INFO:** Zastanawiasz się, jakie kroki podjąć, aby zostać software engineerem w wielkiej firmie technologicznej? Ten artykuł to szczegółowy i sprawdzony plan nauki, który pomógł autorowi zdobyć pracę w Amazonie. Znajdziesz tu zarówno osobiste doświadczenia autora, jak i praktyczne wskazówki, jak efektywnie osiągnąć swój cel zawodowy. Mnóstwo materiałów do nauki.