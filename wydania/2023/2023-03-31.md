Cześć!

Tradycyjnie trzeba zakończyć ten tydzień pracy nowym wydaniem newslettera. Dziś udało się zebrać bardziej różnorodne treści i nie będzie to wałkowanie w kółko tematu AI, aleee...w linku numer 7 wrzuciłem zbliżający się webinar w tym właśnie temacie.

Nie mogłem się powstrzymać ;)

 

W tym tygodniu podobnie jak dwa wydania temu sponsorem newslettera jest firma Berops, producent Claudie.

Claudie to narzędzie do zarządzania Kubernetesem w wielu publicznych chmurach jednocześnie. Nie ma znaczenia, czy wolisz AWS, GCP, czy Azure. Pozwala ono uniknąć związania z jednym dostawcą (vendor lock-in) i zapewnia szybki powrót aplikacji do życia w przypadku ewentualnej awarii. 

Jest to rozwiązanie otwartoźródłowe.

Wypróbuj Claudie na https://github.com/berops/claudie
 

P.S. Kończę z publikacjami webowej wersji newslettera na Wykopie. Obecność na tym portalu kosztuje mnie zbyt wiele nerwów. Nie warto. Jeśli czytasz webową wersję, to zapisz się na wersję mailową.

 

◢ #unknownews ◣

**Sam Altman (CEO OpenAI) w wywiadzie u Lexa Fridmana (film, 2h 25min).**
[https://m.youtube.com/watch?v=L_Guz73e6fw](https://m.youtube.com/watch?v=L_Guz73e6fw)
**INFO:** Wywiad sprzed kilku dni na temat ChatGPT-4 i nadchodzących projektach od OpenAI, a także o przyszłości AI. Jest też trochę o współpracy z Microsoftem, o Elonie, presji politycznej na projekty i o kilku innych, równie ciekawych zagadnieniach.

**Przejęcie kanału na YouTube - jak do tego doszło? (case study)**
[https://www.youtube.com/watch?v=yGXaAWbzl5A](https://www.youtube.com/watch?v=yGXaAWbzl5A)
**INFO:** Mowa o przejęciu kanału technologicznego Linus Tech Tips, w których twórca wyjaśnia, w jaki sposób jego kanał mający prawie 5 mln subskrypcji został usunięty w wyniku ataku hakerskiego. Mocne hasła, 2FA i inne popularne zabezpieczenia nie są w stanie udaremnić tej metody ataku.

**Jak działa rower - interaktywna prezentacja (wciągające!)**
[https://ciechanow.ski/bicycle/](https://ciechanow.ski/bicycle/)
**INFO:** Dzieło Bartosza Ciechanowskiego. Trzeba więcej mówić? To ten gość od opisu działania zegarków mechanicznych, systemu GPS i teorii dźwięku w muzyce. Każdy jego wpis na blogu przypomina objętościowo małego e-booka. Czyta się zaskakująco ciekawie ze względu na liczne, interaktywne przykłady.

**AirTagi od Apple mogą jednak być zagrożeniem dla prywatności?**
[https://www.aljazeera.com/news/2023/3/25/he-took-away-my-peace-lawsuit-targets-technology-used-to-stalk](https://www.aljazeera.com/news/2023/3/25/he-took-away-my-peace-lawsuit-targets-technology-used-to-stalk)
**INFO:** Wniesiono pozew dotyczący AirTagów ze względu na przypadki używania ich do śledzenia i stalkowania innych ludzi bez ich zgody.

**Proste zasady designu, które możesz bezpiecznie stosować w każdym projekcie**
[https://anthonyhobday.com/sideprojects/saferules/](https://anthonyhobday.com/sideprojects/saferules/)
**INFO:** Nie znasz się na projektowaniu graficznym, a Twoje poczucie estetyki niemal nie istnieje? To prawdopodobnie ten poradnik bardzo ułatwi Ci życie. To zbiór zasad, których wprowadzenie z pewnością ulepszy wygląd każdego Twojego designu.

**GPT4all - ChatGPT w wersji 'zrób to sam'**
[https://github.com/nomic-ai/gpt4all](https://github.com/nomic-ai/gpt4all)
**INFO:** Wersja chatbota zbudowanego na bazie LLaMa, wytrenowana na danych z języka angielskiego i na kodach źródłowych aplikacji. Model jest na tyle zoptymalizowany, aby dało się go uruchomić nawet na zwykłym CPU. Wymaga jednak sporo RAM-u (16GB na załadowanie całego modelu).

**Jak zbudować bota do przyjmowania zamówień na pizzę w GPT-4? - darmowy webinar [autopromocja]**
[https://www.aidevs.pl/webinar](https://www.aidevs.pl/webinar)
**INFO:** Zapraszamy na bezpłatny webinar prowadzony przez Adama Gospodarczyka i Jakuba Mrugalskiego w ramach AI Devs - kursu dla programistów z zastosowania narzędzi z obszaru AI (Copilot, ChatGPT, GPT-4, OpenAI API) w programistycznej codzienności. Spotkanie odbędzie się 5 kwietnia o godzinie 20:00.

**Nowoczesne motion capture od Epic - animacja z nagrania z telefonu?**
[https://arstechnica.com/gaming/2023/03/epics-new-motion-capture-animation-tech-has-to-be-seen-to-be-believed/](https://arstechnica.com/gaming/2023/03/epics-new-motion-capture-animation-tech-has-to-be-seen-to-be-believed/)
**INFO:** Nie potrzebujemy specjalistycznego sprzętu (wystarczy smartfon) ani wielu godzin przygotowywania materiału. Warto rzucić okiem na załączony film z przykładem użycia. Nie działa to idealnie, ale przy takiej szybkości generowania efektów, myślę, że do wielu projektów może być w zupełności wystarczające.

**Jak działa aplikacja webowa ChatGPT - analiza**
[https://github.com/terminalcommandnewsletter/everything-chatgpt](https://github.com/terminalcommandnewsletter/everything-chatgpt)
**INFO:** To NIE jest artykuł o sztucznej inteligencji. To analiza kodu frontendowego aplikacji ChatGPT. Co się dzieje, gdy zadajesz pytanie? Jak ładowana jest historia Twojego chatu? Czy frontend ma pełne wsparcie dla Markdown? Sporo ciekawostek, które niestety też zmieniają się w czasie, ponieważ aplikacja stale jest ulepszana.

**Generator wyrażeń regularnych bazujący na AI**
[https://regex.ai/](https://regex.ai/)
**INFO:** Wklej swój tekst, na którym chcesz pracować w okno po lewej. Następnie zaznacz elementy tekstu, które Cię interesują (chcesz je wydobyć). Po takiej konfiguracji możesz uruchomić narzędzie. W odpowiedzi dostaniesz kilka rozwiązań o różnym poziomie złożoności.

**Lista 20 alternatyw dla DrawIO do rysowania architektury sieci i flowchartów**
[https://medium.com/@mike_tyson_cloud/top-20-alternatives-to-draw-io-diagrams-net-for-cloud-architecture-ccaf0a6edd97](https://medium.com/@mike_tyson_cloud/top-20-alternatives-to-draw-io-diagrams-net-for-cloud-architecture-ccaf0a6edd97)
**INFO:** Przegląd alternatywnych rozwiązań. Zarówno tych darmowych, jak i płatnych. O wielu z nich nigdy nie słyszałem. Jest szansa, że i Ty znajdziesz coś nowego.

**Zapisz się na listę oczekujących Barda (AI od Google)**
[https://blog.google/technology/ai/try-bard/](https://blog.google/technology/ai/try-bard/)
**INFO:** Konkurencja dla ChatGPT od Google jest już dostępna. Trzeba tylko zapisać się na listę oczekujących. W pierwszej kolejności Bard będzie dostępny dla ludzi z USA i UK, ale warto być na liście, aby otrzymać zaproszenie, gdy tylko pojawi się w Polsce. Link do zapisu jest w ostatnim akapicie artykułu. Wielki, niebieski przycisk zapisuje na newsletter, a nie na listę oczekujących ;)

**CSS System Colors - zaimplementuj dark mode w jednej linii CSS**
[https://blog.jim-nielsen.com/2021/css-system-colors/](https://blog.jim-nielsen.com/2021/css-system-colors/)
**INFO:** Masz ochotę zaimplementować np. ciemną skórkę dla swojej strony WWW? Istnieje na to wiele sposobów, ale najprostszy z nich, to jedna linijka w CSS, która zrobi całą pracę za Ciebie. Oczywiście nie zawsze wszystko będzie wyglądać tak, jak tego chcesz, więc artykuł nie jest o tej linijce, a bardziej o ulepszaniu efektów tego, co może ona wygenerować.

**Odwzorowanie świetnego efektu animacji w JS + CSS (film, 7 minut)**
[https://www.youtube.com/watch?v=PkADl0HubMY](https://www.youtube.com/watch?v=PkADl0HubMY)
**INFO:** Autor stara się napisać od podstaw ciekawie zrealizowany efekt slidera widocznego na początku filmu. Krok po kroku opowiada, jak implementowana jest każda z funkcji. Całe rozwiązanie ma około 20 linii CSS i wspierane jest JavaScriptem w celu wykrywania pozycji myszki. Zdecydowanie warto rzucić okiem na pozostałe filmy z tego kanału.

**ChatGPT wspiera pluginy - nowa era aplikacji?**
[https://openai.com/blog/chatgpt-plugins](https://openai.com/blog/chatgpt-plugins)
**INFO:** Do tej pory czat był odciętym od świata, zamkniętym mechanizmem. Nowy interfejs do tworzenia pluginów pozwala programistom podpiąć swoje rozwiązania do już istniejącego AI. Pozwoli to na drastyczne poszerzenie możliwości ChatGPT, a w konsekwencji umożliwi AI porozumiewanie się ze światem zewnętrznym. Obecnie pluginy dostępne są tylko dla wybranych programistów, ale zawsze możesz zapisać się na listę oczekujących.

**DevOps with Docker - kontenery dla początkujących (darmowy kurs)**
[https://devopswithdocker.com/](https://devopswithdocker.com/)
**INFO:** Trzyczęściowy kurs wprowadzający użytkownika w świat Dockera i kontenerów. W każdej kolejnej części wzrasta poziom trudności i złożoności tematów. Zaczynamy oczywiście od absolutnych podstaw.

**Jak komputer naprawdę liczy wartość sinusa? (film, 8 minut)**
[https://www.youtube.com/watch?v=kkMt4lrJzs8](https://www.youtube.com/watch?v=kkMt4lrJzs8)
**INFO:** W szkole nauczono nas jak wyliczyć wartość dowolnej funkcji trygonometrycznej. Komputery także znają te wzory, ale... nie za bardzo z nich korzystają. Skąd więc wiedzą, jaką wartość sinusa, czy tangensa mają zwrócić dla zadanych parametrów? Tego dowiesz się z filmu.

**Architektura Netflixa - jak to jest zbudowane?**
[https://dev.to/gbengelebs/netflix-system-design-backend-architecture-10i3](https://dev.to/gbengelebs/netflix-system-design-backend-architecture-10i3)
**INFO:** Opis architektury backendu używanej w Netflix. Z jakich komponentów się składa, jakich rozwiązań używają, jak dbają o wysoką dostępność usług itp. Architektura rozpisana w połowie 2021 roku, więc mogło się zmienić kilka rzeczy, ale i tak ciekawe opracowanie.

**Jak GMail zabija ideę maila**
[http://www.igregious.com/2023/03/gmail-is-breaking-email.html](http://www.igregious.com/2023/03/gmail-is-breaking-email.html)
**INFO:** Poczta e-mail to otwarty, zdecentralizowany system pozwalający każdemu na postawienie własnego serwera i wysyłanie, jak i odbieranie wiadomości do kogo chce i od kogo chce. Tak to w teorii powinno wyglądać. Jest jeszcze GMail, który w tym świecie ustala zasady ;)

**Materiały na temat wykrywania zagrożeń związanych z Kubernetes**
[https://github.com/jatrost/awesome-kubernetes-threat-detection](https://github.com/jatrost/awesome-kubernetes-threat-detection)
**INFO:** Linki do artykułów, nagrań z konferencji, filmów z YouTube, narzędzi, książek itp. Jeśli wykorzystujesz w swojej architekturze aplikacji Kubernetes, to wiedza na temat zabezpieczeń i szukania podatności z pewnością Ci się przyda.

**Generatory liczb losowych w Bash i ZSH - coś jest nie tak...**
[https://gist.github.com/rbitr/9c68379d3e0b79c9f06eb3f867624576](https://gist.github.com/rbitr/9c68379d3e0b79c9f06eb3f867624576)
**INFO:** Korzystasz ze zmiennej $RANDOM w swoich skryptach? Może się okazać, że w pewnych przypadkach, kolejne wylosowane liczby mogą być od siebie oddalone o stałą odległość, a niekiedy... powłoka może w kółko losować tę samą liczbę.

**Charts CSS - framework do szybkiej wizualizacji danych**
[https://chartscss.org/](https://chartscss.org/)
**INFO:** masz w kodzie tabelę z nagłówkami i przypisanymi do nich danymi liczbowymi? To w takim razie masz wszystko, co wymagane jest do wygenerowania wykresu w CSS. Wystarczy tylko dodać odpowiednie klasy do danych i gotowe.

**WhoisDS - lista nowych domen zarejestrowanych na świecie**
[https://whoisds.com/newly-registered-domains](https://whoisds.com/newly-registered-domains)
**INFO:** Bez kupowania abonamentu mamy dostęp do bazy danych z wynikami z ostatnich 4 dni (można sobie je pobierać w cronie cyklicznie). Do czego może Ci się to przydać? Np. do szybkiego wyłowienia stron phishingowych używających nazwy Twojej firmy. Na szybklo sprawdziłem jeden z plików z bazą i znalazłem (grep) jeden nowy phishing na FB. Niestety, w bazie nie ma domen PL.

**Jeśli nie GMail, to co? - przegląd alternatywnych rozwiązań**
[https://jozwiak.top/blog/porownanie-poczty-email](https://jozwiak.top/blog/porownanie-poczty-email)
**INFO:** Porównanie 15 dostawców usług mailowych - opis dostępnych funkcji, wady i zalety każdego z nich, a także porady dotyczące wyboru usługi, która spełni oczekiwania użytkownika.

**Jak ustawić favikonę dla strony w 2023 roku?**
[https://evilmartians.com/chronicles/how-to-favicon-in-2021-six-files-that-fit-most-needs](https://evilmartians.com/chronicles/how-to-favicon-in-2021-six-files-that-fit-most-needs)
**INFO:** W dawnych czasach dodanie favikony (obrazka pojawiającego się np. na tabie z Twoją stroną) ograniczało się do wrzucenia pliku o ustalonej nazwie do folderu ze stroną. Później przyszedł czas na specjalnego taga w HTML. Obecnie ikonę ustawia się... w 6 miejscach.

**CheatSheet - wyświetlaj automatycznie skróty klawiszowe na Macu**
[https://www.mediaatelier.com/CheatSheet/](https://www.mediaatelier.com/CheatSheet/)
**INFO:** Być może zdarzyło Ci się pracować na iPadzie z podpiętą fizyczną klawiaturą. Tam długie przytrzymanie klawisza CMD (tzw. 'kalafior') powoduje wyświetlenie najważniejszych skrótów klawiszowych w aktualnie otwartej aplikacji. Ta aplikacja implementuje to samo, ale na MacOS.

**Zaokrąglone narożniki w CSS - jak to zrobić sprytniej?**
[https://set.studio/relative-rounded-corners/](https://set.studio/relative-rounded-corners/)
**INFO:** Jeśli masz dwa obiekty (np. prostokąty) umieszczone jeden w drugim, a każdemu z nich ustawisz zaokrąglone narożniki o tej samej wartości radius, to efekt może być różny od zamierzonego. Artykuł tłumaczy, jak sprytnie (matematycznie) dobrać promień zaokrąglenia wewnętrznego obiektu w taki sposób, aby wizualnie pasował do zewnętrznej ramki. Wzór jest bardzo prosty, a CSS policzy go za Ciebie.

**Kolekcja 6 drobnych kodów CSS, które zdecydowanie mogą Ci się przydać**
[https://web.dev/6-css-snippets-every-front-end-developer-should-know-in-2023/?ref=refind](https://web.dev/6-css-snippets-every-front-end-developer-should-know-in-2023/?ref=refind)
**INFO:** Przykłady implementacji container queries (tak, ta technologia jest już wszędzie obsługiwana), implementacja scroll-snap, pozycjonowanie z gridem, warstwy kaskadowe i inne.

**Kiedy naprawdę :focus-visible ma zastosowanie w CSS?**
[https://bitsofco.de/when-is-focus-visible-visible/](https://bitsofco.de/when-is-focus-visible-visible/)
**INFO:** Nazwa tej pseudoklasy idealnie opisuje jej zastosowanie i podpowiada, nawet kiedy powinna być ona brana pod uwagę, ale czy aby na pewno? Warto wiedzieć, jak to naprawdę działa i do czego może się przydać.

**Materiały do pracy/nauki z technologią Terraform (lista 'Awesome')**
[https://github.com/shuaibiyy/awesome-terraform](https://github.com/shuaibiyy/awesome-terraform)
**INFO:** Bardzo konkretna lista narzędzi/tutoriali/modułów, które pomogą Ci wznieść Twoją wiedzę o Terraformie i 'Infrastructure as Code' (IaC) na wyższy poziom.

**Stwórz publiczne, przeszukiwalne archiwum swoich Tweetów**
[https://www.wired.com/story/how-to-make-public-twitter-archive/](https://www.wired.com/story/how-to-make-public-twitter-archive/)
**INFO:** Publikujesz posty na Twitterze od lat i chcesz mieć do nich dostęp offline z możliwością skrajnie szybkiego i efektywnego przeszukiwania? Artykuł wyjaśni Ci, jak to osiągnąć.

**Lista 11 poradników, dzięki którym lepiej poznasz możliwości Ansible**
[https://www.redhat.com/sysadmin/automation-guides-2020](https://www.redhat.com/sysadmin/automation-guides-2020)
**INFO:** Automatyzacja deploymentu, weryfikacja konfiguracji, hardening systemu i inne

**Automatyzacja najpopularniejszych zadań dla adminów z użyciem Ansible**
[https://opensource.com/article/21/3/ansible-sysadmin](https://opensource.com/article/21/3/ansible-sysadmin)
**INFO:** 5 codziennych tasków sysopsa, które można zautomatyzować z użyciem Ansible. W artykule znajdziesz link do repozytorium z odpowiednimi playbookami i rolami. Użyteczne nie tylko do automatyzacji zadań, ale także do nauki pisania samych playbooków.

**JSON Server - szybkie mockowanie API**
[https://github.com/typicode/json-server](https://github.com/typicode/json-server)
**INFO:** Postaw "fake API" z testowymi danymi bez napisania linijki kodu w mniej niż 30 sekund. Użyteczne np. do szybkiego przygotowania backendu pod testy aplikacji frontendowej.

**Conventional commits - czym są i dlaczego warto je stosować**
[https://highlab.pl/conventional-commits/](https://highlab.pl/conventional-commits/)
**INFO:** Opis techniki, konwencji tworzenia commitów w repozytorium. Dzięki zastosowaniu tej metody będziemy mogli szybkim rzutem oka rozpoznać, co konkretnie robi dana zmiana w kodzie i jak bardzo jest istotna.

**Projekty do realizacji w Terraformie w ramach nauki**
[https://github.com/CloudSkills/Terraform-Projects](https://github.com/CloudSkills/Terraform-Projects)
**INFO:** 12 praktycznych zadań z rozwiązaniami dla osób chcących polepszyć swoje zdolności w Terraform.

**==LINKI TYLKO DLA PATRONÓW==**

**Materiały dla Red Team (security - łowcy zagrożeń)**
[https://uw7.org/un_aed53c155188b](https://uw7.org/un_aed53c155188b)
**INFO:** Narzędzia do rekonesansu, ataki brute force, narzędzia ułatwiające tworzenie testowych kampanii phishingowych i wiele innych

**Mapy myśli dla branży Cyber Security**
[https://uw7.org/un_6a5b9f9e01a4f](https://uw7.org/un_6a5b9f9e01a4f)
**INFO:** Pokaźna kolekcja map myśli prezentujących koncepcje związane z cyberbezpieczeństwem w przystępny, graficzny sposób. Grafiki są dość duże (mowa o rozdzielczości), więc nadają się także do druku.