Cześć!

Przybywam z kolejnym zestawieniem unknowNews. Tym razem natrafiłem na sporo materiałów związanych z tematyką AI, z dużym naciskiem na GPT-3/ChatGPT. Jak widać, to obecnie gorący temat w świecie IT. Sam kiedyś nagrałem film na ten temat.

Aby nie być monotematycznym, wyszukałem także sporo treści o innej tematyce, wiec jest z czego wybierać :)

 

A! jeszcze jedno. Dokładnie 23 stycznia ruszy sprzedaż kursu "Zabbix w godzinę". Jeśli jesteś adminem, devopsem lub linux-harduserem i bliski jest Ci temat monitorowania infrastruktury IT, to zapisz się na listę oczekujących (to do niczego nie zobowiązuje).

➤ https://lista.mrugalski.pl/T4SMvo6C4Flj4nWt1DoCsw

Kursy z serii "w godzinę" zawsze są dostępne w 'studenckich cenach', wiec o koszty się nie martw :)

 

Zapraszam do lektury dzisiejszego wydania.

 

◢ #unknownews ◣
NYCTrainSign - głęboka analiza urządzenia IoT z upadłego startupu
[https://blog.kchung.co/taking-over-a-dead-iot-company/](https://blog.kchung.co/taking-over-a-dead-iot-company/)
**INFO:** Ktoś wpadł na pomysł, aby sprzedawać wyświetlacze diodowe w stylu tych, znanych z metra z NYC. Projekt upadł (powody podane w artykule). Autor artykułu dobiera się do sprzedawanego urządzenia IoT i analizuje, co było w środku, jak to zbudowano, ile mogła kosztować produkcja, jak tym zarządzano, a nawet przejmuje kontrolę nad urządzeniem z użyciem prostego exploita.

**Atak Phishingowy na Cloudflare (sierpień, 2022) - przebieg ataku krok po kroku**
[https://blog.cloudflare.com/pl-pl/2022-07-sms-phishing-attacks-pl-pl/](https://blog.cloudflare.com/pl-pl/2022-07-sms-phishing-attacks-pl-pl/)
**INFO:** Kilka miesięcy już minęło od tego ataku, ale opis wydaje mi się na tyle ciekawy, że postanowiłem się nim podzielić. Atak wykorzystywał strony phishingowe i SMS-y. Ciekawostką jest to, że kilku pracowników CF dało się nabrać, ale firma dzięki dobrej polityce bezpieczeństwa nie ucierpiała.

**Postgres jako lepsza alternatywa dla Kafki?**
[https://dagster.io/blog/skip-kafka-use-postgres-message-queue](https://dagster.io/blog/skip-kafka-use-postgres-message-queue)
**INFO:** "Nie powinno się używać baz RDBMS jako kolejek!" powie prawdopodobnie większość z programistów. Jest w tym sporo racji, ale czy w pewnych okolicznościach taka baza mogłaby sprawować się lepiej od dedykowanego softu do obsługi kolejek? Czy wiesz o ile szybsza (a może wolniejsza?) jest Kafka od Postgresa w takich zadaniach?

**Przegląd TOP44 pluginów do Obsidiana (film, 50 minut)**
[https://www.youtube.com/watch?v=xVQGrn9gQKI](https://www.youtube.com/watch?v=xVQGrn9gQKI)
**INFO:** Obsidian to jedno z niezwykle szybko zyskujących na popularności narzędzi do tworzenia notatek i struktur w stylu &lsquo;second brain&rsquo;. Niektórzy porównują go do skrzyżowania Evernote z Notion, Todoist, ClickUp i MediaWiki. Jeśli jeszcze nie znasz tego sofu, to jest szansa, że po zobaczeniu tego filmu zapragniesz go poznać.

**VALL-E - kolejna rewolucja w branży AI? Tym razem od Microsoftu**
[https://valle-demo.github.io/](https://valle-demo.github.io/)
**INFO:** Mamy już generatory grafiki (np. DALL-E), generatory tekstu (np. GPT-3), a teraz przyszedł czas na generatory naśladujące mowę ludzką. To nie jest typowy silnik "text-to-speech". Na podstawie minimum 3 sekund próbki dźwięku, model VALL-E potrafi powiedzieć, co zechcesz, głosem nagranej osoby. Niestety, pole do nadużyć w połączeniu np. z technologią deepfake jest ogromne.

**Pomyśl dwa razy, zanim kupisz linuksiarzowi Maca do pracy**
[https://nav9.medium.com/dear-bosses-dont-give-a-macbook-to-linux-programmers-4c4dcbfedc1](https://nav9.medium.com/dear-bosses-dont-give-a-macbook-to-linux-programmers-4c4dcbfedc1)
**INFO:** Masz w korporacji linuksowego hard usera, który pracuje całkiem produktywnie? Obdarowanie do nowiutkim Macbookiem może nie być najlepszym pomysłem. Artykuł zawiera przemyślenia autora na temat różnic w pracy na Macu i Linuksie. Sądząc po komentarzach, zdania co do słuszności argumentów są mocno podzielone, ale i tak warto wziąć to zdanie pod uwagę.

**A gdyby tak zasilać ChatGPT wiedzą z Wolfram|Alpha?**
[https://writings.stephenwolfram.com/2023/01/wolframalpha-as-the-way-to-bring-computational-knowledge-superpowers-to-chatgpt/](https://writings.stephenwolfram.com/2023/01/wolframalpha-as-the-way-to-bring-computational-knowledge-superpowers-to-chatgpt/)
**INFO:** ChatGPT to niesamowita technologia. Problem polega na tym, że służy ona do generowania tekstów, a nie do udzielania zaawansowanych, naukowych odpowiedzi. Niekiedy generowane odpowiedzi są bardzo dalekie od prawdy. Artykuł przedstawia wizję, jak niesamowicie mógłby zmienić się ChatGPT, gdyby za każdym razem, gdy nie zna odpowiedzi, zaczerpnął wiedzy od Wolframa. Imponujące.

**Jak wymazać swój dom/samochód z Google Street View?**
[https://mashable.com/article/how-to-blur-your-house-on-google-street-view](https://mashable.com/article/how-to-blur-your-house-on-google-street-view)
**INFO:** Ostatnimi czasy w polskim internecie pojawiło się oburzenie, ponieważ ze Street View zniknął dom najpopularniejszego polskiego właściciela kota z Żoliborza. "Dlaczego Google miesza się w politykę i dlaczego to zrobiło?!". Okazuje się, że to wcale nie musiała być akcja zainicjowana przez Google. Każdy z nas może usunąć siebie, swój samochód, a nawet swój dom ze Street View i wymaga to dosłownie kilku kliknięć i cierpliwości. W artykule znajdziesz instrukcję jak to zrobić.

**Solarigrafia - skonstruuj własny aparat otworkowy (film, 17 minut)**
[https://youtube.com/watch?v=_csyd6gVgWc](https://youtube.com/watch?v=_csyd6gVgWc)
**INFO:** To technika rejestrowania ruchu słońca na niebie. Metoda zaprezentowana na filmie nie wymaga chemikaliów, czy wywoływania zdjęć w ciemni. Wystarczy specjalny papier do odbitek i skaner.

**Interaktywny kurs Pythona od podstaw**
[https://futurecoder.io/](https://futurecoder.io/)
**INFO:** W pełni darmowy, świetnie zaprojektowany, interaktywny kurs Pythona. Musisz jedynie wykonywać polecenia pojawiające się na ekranie i od czasu do czasu odpowiedzieć na pytanie sprawdzające, czy aby na pewno rozumiesz, co robisz. Języka uczysz się w wirtualnym terminalu uruchomionym w przeglądarce.

**Responsively - narzędzie do szybkiego tworzenia/testowania responsywnych designów**
[https://responsively.app/](https://responsively.app/)
**INFO:** Potrzebujesz skrajnie szybko przetestować, jak Twoja aplikacja działa np. w 5 różnych rozdzielczościach? To narzędzie może Ci to ułatwić. Oczywiście nie spodziewaj się tutaj cudów. Aplikacja robi to, co opisano na stronie - nie zmienia ustawienia gęstości pixeli, nie nadpisuje user-agenta itp. Ona zmienia rozdzielczość w oknach testowych. Działa na Windowsie, Linuksie i Macu.

**Lista softu (70+ pozycji) dla DevOpsów, który warto znać w 2023 roku**
[https://spacelift.io/blog/devops-tools](https://spacelift.io/blog/devops-tools)
**INFO:** Technologie, narzędzia, framewroki i inne rozwiązania. Oczywiście nie musisz znać każdej pozycji, ale może warto byłoby z każdej kategorii odrobinę kojarzyć przynajmniej jedną z pozycji.

**Obchodzenie firewalla z użyciem typosquattingu i frameworka of-CORs**
[https://trufflesecurity.com/blog/of-cors/index.html](https://trufflesecurity.com/blog/of-cors/index.html)
**INFO:** Metodyka ataku jest ciekawa, ale i wymagająca cierpliwości. Polega na zarejestrowaniu domeny ofiary z literówkami (czyli typosquatting) i oczekiwaniu na to, aż ofiara sama tam wejdzie. Na samej stronie znajduje się framework skanujący (już w kontekście aktualnego użytkownika zza firewalla) lokalną sieć usera w poszukiwaniu źle skonfigurowanych nagłówków CORS. Pomysłowe!

**Potrzebujesz kupić kabel USB-C? No to masz problem...**
[https://usbc.wtf/](https://usbc.wtf/)
**INFO:** USB-C to dość szeroki &lsquo;standard&rsquo;. Jedne kable nadają się do ładowania smartfonów, inne bardziej do laptopów, niektóre z nich mogą przesyłać dane, inne umożliwią Ci jedynie podłączenie np. myszki, czy klawiatury. Który powinieneś kupić? Odpowiedz na kilka pytań i poznaj odpowiedź.

**"The State of JS 2022" - wyniki ankiety**
[https://2022.stateofjs.com/en-US/](https://2022.stateofjs.com/en-US/)
**INFO:** Wyniki kolejnego, corocznego badania świata JavaScriptu. Jakich bibliotek używa się najczęściej? w jakim wieku są programiści, ile mają lat doświadczenia, jakim językiem mówią ankietowani (2,4% osób mieszkających w Polsce, ale tylko 1,4% osób posługujących się językiem polskim - ciekawe). Sporo ciekawych treści dla wielbicieli statystyk.

**Czy ChatGPT i jemu podobne modele AI zastąpią wyszukiwarki?**
[https://www.algolia.com/blog/ai/why-chatgpt-wont-replace-search-engines-any-time-soon/](https://www.algolia.com/blog/ai/why-chatgpt-wont-replace-search-engines-any-time-soon/)
**INFO:** Wygląda na to, że jednak nie za prędko to nastąpi (o ile w ogóle nastąpi?), a wyjaśnienie dlaczego, znajdziesz w artykule.

**Co jest nie tak z document.write()? - nie używaj tego!**
[https://csswizardry.com/2023/01/why-not-document-write/](https://csswizardry.com/2023/01/why-not-document-write/)
**INFO:** W wielu artykułach da się wyczytać, że używanie tej metody to zło. No OK, ale dlaczego tak jest i czego warto używać zamiast niej? Artykuł zawiera dość rozbudowane omówienie tego problemu.

**Analiza zarobków programistów - od serwisu Levels.FYI**
[https://www.levels.fyi/2022/](https://www.levels.fyi/2022/)
**INFO:** Ile płacą swoim pracownikom najbardziej znane firmy? ile zarabia junior w USA, a ile w poszczególnych krajach europy? (niestety, Polska nie jest uwzględniona). Warto rzucić okiem, aby mieć rozeznanie, jak kwestie wynagrodzeń wyglądają na świecie. Może się przydać np. przy szukaniu pracy zdalnej. Pamiętaj tylko, że na świecie podaje się pensje w wymiarze rocznym, a nie miesięcznym.

**O czym rozmawiasz ze swoim szefem na spotkaniach 1-on-1?**
[https://news.ycombinator.com/item?id=34329351](https://news.ycombinator.com/item?id=34329351)
**INFO:** Ciekawa dyskusja z Hacker News. Można znaleźć w niej trochę inspiracji na temat tego, jakie kwestie warto poruszać, czego się wystrzegać i jak ogólnie poprawić jakość komunikacji na linii menadżer-pracownik.

**Rodzina programowalnych urządzeń mieszczących się w porcie USB**
[https://tomu.im/](https://tomu.im/)
**INFO:** Programista (Tomu) stworzył proste urządzenie składające się z dwóch przycisków i LED-a. Później zaczął je rozbudowywać o moduł WiFi, Bluetooth itp. Tak powstała rodzina Tomu/Fomu/Quomu/Somu/... itd. Hardware jest w pełni opensourcowy. Interesująca zabawka.

**RadarPremier - agregator premier produktów od polskich twórców**
[https://radarpremier.pl/](https://radarpremier.pl/)
**INFO:** Znasz ProductHunt? Agreguje on premiery produktów z całego świata. RadarPremier jest niejako kopią tego pomysłu, ale agreguje jedynie dane z naszego kraju. Nowe ebooki, kursy, usługi, serwisy itp tworzone tylko przez polskich twórców. Warto rzucić okiem, a być może znajdziesz coś ciekawego dla siebie.

**Aplikacje Multi-Tenant vs. Single-Tenant - co wybrać i jaka jest różnica?**
[https://frontegg.com/blog/multi-tenant-vs-single-tenant](https://frontegg.com/blog/multi-tenant-vs-single-tenant)
**INFO:** Tworzysz projekt typu SaaS. Możesz deployować jedno mini środowisko per klient albo wrzucić wszystkich klientów do jednego, współdzielonego środowiska. Które rozwiązanie wybrać? Odpowiedź oczywiście brzmi &lsquo;to zależy&rsquo;, a szczegóły znajdziesz w artykule.

**Simplify Gmail - rozszerzenie usprawniające Gmaila**
[https://simpl.fyi/](https://simpl.fyi/)
**INFO:** Być może znasz produkty typu Superhuman lub pocztę od Hey i im podobne (skrzynki pocztowe &lsquo;premium&rsquo;). Ich zaletą jest to, że mocno podnoszą produktywność przy pracy ze skrzynką mailową, a wadą jest... cena. Poza tym trudno niekiedy odzwyczaić się od pracy z Gmailem. To rozszerzenie dodaje do standardowego Gmaila (wersji free lub tej z Workspace) rozwiązania znane z tych bardziej &lsquo;premium&rsquo; kont pocztowych. Rozwiązanie nie jest darmowe, ale za to wielokrotnie tańsze od konkurencji, którą próbuje naśladować. Zapowiada się ciekawie i planuję to przetestować na sobie.

**Atrybuty Async i Defer - jak ich użyć do przyspieszenia ładowania strony**
[https://www.freecodecamp.org/news/javascript-performance-async-defer/](https://www.freecodecamp.org/news/javascript-performance-async-defer/)
**INFO:** JavaScript to technologia, która zdecydowanie wzbogaca doświadczenia płynące z używania aplikacji webowych. Niestety, jest to także technologia, przez którą te same aplikacje niekiedy działają wolniej. Blokujące skrypty potrafią opóźnić ładowanie strony o nawet kilka sekund. Rozwiązaniem są Async i Defer, ale czym one się różnią i do czego służą? O tym w artykule.

**Pirate Weather - API z prognozą pogody**
[https://pirateweather.net/](https://pirateweather.net/)
**INFO:** Jedno z najlepszych API do pogody (DarkSky) zostało kupione przez Apple i znika z sieci. Czym dałoby się je zastąpić? &lsquo;Piracka Pogoda&rsquo; wygląda całkiem spoko. Dobre rozwiązanie na potrzeby np. automatyzacji i ustawiania akcji kontrolowanych przez warunki pogodowe. Ciekawostką jest fakt, że ten serwis zwraca dane w formacie JSON o strukturze dokładnie takiej, jak zamykający się DarkSky, więc przesiadka na nowe źródło danych powinna być bezbolesna.

**Jak zapisać stan aplikacji frontendowej w... URL-u**
[https://www.scottantipa.com/store-app-state-in-urls](https://www.scottantipa.com/store-app-state-in-urls)
**INFO:** Tworząc aplikację nieposiadającą backendu, niekiedy musimy zapisać jej stan do późniejszego wykorzystania lub w celu przekazania wyników pracy innej osobie. Jak to zrobić bez wykorzystania backendowego storage? Ciasteczka i localStorage wydają się ciekawym rozwiązaniem, ale nimi się nie podzielisz z innymi. Zostaje nam więc adres URL. Ten krótki artykuł pokazuje jak za pomocą dosłownie 6 linijek kodu (3 na odczyt i 3 na zapis) osiągnąć taki efekt.

**Wykorzystanie ChatGPT do efektywnego pisania artykułów**
[https://oneusefulthing.substack.com/p/how-to-use-chatgpt-to-boost-your](https://oneusefulthing.substack.com/p/how-to-use-chatgpt-to-boost-your)
**INFO:** Nie chodzi o to, aby AI napisało artykuł za Ciebie - jego wartość merytoryczna mogłaby być wtedy wątpliwa. Chodzi o to, aby wykorzystać sztuczną inteligencję jako narzędzie usprawniające pracę. Jednak aby to osiągnąć, trzeba umieć z ChatGPT porozmawiać.

**Uruchamiasz terminal, wpisujesz w nim "ls" - co naprawdę robi wtedy system?**
[https://www.warp.dev/blog/what-happens-when-you-open-a-terminal-and-enter-ls](https://www.warp.dev/blog/what-happens-when-you-open-a-terminal-and-enter-ls)
**INFO:** Analiza tego, co dzieje się &lsquo;pod spodem&rsquo; od momentu uruchomienia przez Ciebie terminala, przez wpisywanie komendy, wykonywanie jej i wyrzucanie wyniku na ekran. Ten proces nie jest tak prosty, jakby mogło się wydawać.

**Web Componenty - wstęp do tematu**
[https://htmlwithsuperpowers.netlify.app/](https://htmlwithsuperpowers.netlify.app/)
**INFO:** Czym są, jak je tworzyć, jak używać, jak stylować. Skondensowana porcja wiedzy zaprezentowana w ciekawy sposób. To, co mnie trochę zdezorientowało, to podwójna nawigacja. Menu jest zarówno u góry (wybór rozdziału), jak i po lewej (podrozdziały w ramach rozdziału). Można łatwo przeoczyć ten podział.

**Podstawy tworzenia grafiki 3D w CSS**
[https://garden.bradwoods.io/notes/css/3d](https://garden.bradwoods.io/notes/css/3d)
**INFO:** Interesujący, interaktywny (o ile przeglądasz na desktopie) przewodnik po grafice 3D i zabawie perspektywą w CSS. Bardzo skondensowana forma wstępu do tematu.

**Debugowanie problemu z Safari - bardzo specyficznego problemu z CSS...**
[https://obyford.com/posts/the-safari-bug-that-never-was/](https://obyford.com/posts/the-safari-bug-that-never-was/)
**INFO:** Ciekawy przypadek analizy, dlaczego z matematycznego punktu widzenia pewne rozwiązanie powinno działać, ale wg Safari jednak ono nie działa. Czy wiesz, jaka jest szerokość znaku nowej linii? :D

**Czy nowe modele iPhone przesadzają z ulepszaniem fotek?**
[https://9to5mac.com/2023/01/06/mkbhd-post-processing-ruining-iphone-photos/](https://9to5mac.com/2023/01/06/mkbhd-post-processing-ruining-iphone-photos/)
**INFO:** Ciekawa analiza tego, co ze zdjęciami robi iPhone 14 Pro. Youtuber pokazuje, że &lsquo;inteligencja&rsquo; dodana do najnowszych wersji tego smartfona może nie polepszać zdjęć, a może je pogarszać w pewnych przypadkach.

**Podstawy Grep, sed i AWK - czyli o obróbce tekstów w terminalu**
[https://www.linode.com/docs/guides/differences-between-grep-sed-awk/](https://www.linode.com/docs/guides/differences-between-grep-sed-awk/)
**INFO:** Trzy wymienione narzędzia uznaje się za podstawowe toole do obróbki plików tekstowych, które mogą przydać się w codziennej pracy z terminalem. Ich obsługa jest prosta, ale jeśli nigdy nie spotkałeś się np. ze składnią AWK lub sed-a, to może Cię ona nieco zaskoczyć.

**Gum - narzędzie do tworzenia przyjaznego UI w skryptach shellowych**
[https://www.linuxshelltips.com/gum-glamorous-shell-scripts-linux/](https://www.linuxshelltips.com/gum-glamorous-shell-scripts-linux/)
**INFO:** To rozwiązanie przypomina trochę znany &lsquo;dialog&rsquo;, ale trzeba przyznać, że jest znacznie bardziej przyjazne zarówno dla programisty, jak i dla użytkownika.

**==LINKI TYLKO DLA PATRONÓW==**

**Darmowy kurs pracy z systemami generowania tekstu w stylu GPT-3 (prompt engineering)**
[https://uw7.org/un_d7af54de66720](https://uw7.org/un_d7af54de66720)
**INFO:** Wbrew pozorom, napisanie efektywnego prompta nie jest proste. Do tego dochodzą sztuczki, o których istnieniu przeciętny użytkownik nigdy nie słyszał. To dość rozbudowany (ale darmowy!) kurs z tego tematu. Rozdziały oznaczone są kropkami różnych kolorów. Te zielone są &lsquo;dla zupełnie zielonych&rsquo;, ale pozostałe kolory, to już wyższa szkoła tworzenia promptów...

**Zbiór raportów i analiz z branży IT z 2022 roku**
[https://uw7.org/un_9286a6b3f5cb7](https://uw7.org/un_9286a6b3f5cb7)
**INFO:** Statystyki CSS, JavaScriptu, raporty użycia GitHuba, StackOverflow, Linkedin, UpWork i kilkanaście innych. Linkuję do zbiorczego podsumowania tych raportów, ale zdecydowanie warto przeklikać się do źródła, jeśli któreś ze statystyk Cię zainteresują. Sporo czytania, ale też mnóstwo cyferek dla wielbicieli statystyk ;)