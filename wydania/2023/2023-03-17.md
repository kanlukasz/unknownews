Cześć!

Z lekkim poślizgiem, ale się udało. Najnowsze zestawienie interesujących linków z branży IT trafiło właśnie do Twojej skrzynki :)

Dzisiejsze wydanie ma swojego sponsora - firmę Berops, która jest producentem rozwiązania Claudie.
Claudie to narzędzie do provisioningu Kubernetes u wielu dostawców chmury jednocześnie (każdy nodepool może być u innego). Dzięki temu rozwiązaniu praktycznie uwalniamy się od bycia przywiązanym do jednego dostawcy (vendor lock-in). Claudie umożliwia migrację obciążenia między dostawcami chmur, dzięki czemu Twoja aplikacja będzie odporna na awarie np. całego regionu AWS. To narzędzie zapewniające skrajnie wysoką dostępność i szybkie odzyskanie sprawności infrastruktury chmurowej w przypadku awarii. Rozwiązanie jest otwartoźródłowe.

Zachęcam do przetestowania rozwiązania.

https://github.com/berops/claudie
 

Koniec treści sponsorowanej, czas przejść do lektury - zapraszam :)

 

◢ #unknownews ◣
CV pełne porażek? - ciekawy projekt
[https://dare.fail/](https://dare.fail/)
**INFO:** Programista przygotował stronę, na której spisuje wszystkie swoje projekty (jak sam mówi, większość to totalne porażki), budując w ten sposób swoje "CV porażek". Niektóre dane (jak np. statystyki bloga, social mediów itp.) są aktualizowane co kilkanaście minut. Ciekawa kontra do podejścia "Build in public", realizowana jako "Failing in public". Jedno trzeba autorowi przyznać... osiągnął w życiu wielokrotnie więcej porażek, niż przeciętny człowiek podejmuje prób osiągnięcia czegokolwiek. Jeśli dobrze się wczytasz, to okaże się, że autor wcale nie jest takim przegrywem ;)

**Dadagrams - czy pokonasz mojego ojca w Scrabble? (gra)**
[https://dadagrams.com/](https://dadagrams.com/)
**INFO:** Musisz ułożyć możliwie najwyżej punktowane słowo z dostępnych liter. Gra składa się z trzech modułów. Pierwszy przypomina trochę Wordle, gdzie codziennie dostajesz zbiór liter i planszę do uzupełnienia, a Twoim zadaniem jest osiągnięcie najlepszego możliwego wynik (możesz porównywać się z innymi graczami). Drugi moduł to tryb treningowy. Możesz po prostu poćwiczyć grę w Dadagrams na przykładowych danych. Ostatni z modułów to gra z przeciwnikiem AI (możesz wybrać, jak bardzo rozgarnięty jest przeciwnik). Wrzucam, ponieważ niebawem ta gra prawdopodobnie też stanie się viralem.

**Skalowanie Kubernetes w infrastrukturze OpenAI - jak to działa?**
[https://openai.com/research/scaling-kubernetes-to-7500-nodes](https://openai.com/research/scaling-kubernetes-to-7500-nodes)
**INFO:** Jakiś czas temu OpenAI opublikowało artykuł wyjaśniający, jak radzą sobie z zarządzaniem 2500+ nodami w Kubernetesie. Infrastruktura potrzebna do uruchomienia ChatGPT, DALL-E, czy GPT-3 rozrasta się na tyle szybko, że ta liczba jest już zdecydowanie nieaktualna, a infrastruktura wymagała kolejnych poprawek. Jak teraz radzą sobie z ponad 3x większym środowiskiem?

**Nokia wraca do gry? - koncern próbuje na nowo podbić rynek smartfonów.**
[https://www.gizchina.com/2023/03/10/nokia-magic-max-nokia-is-about-to-reclaim-its-crown-with-this-ultimate-flagship/amp/](https://www.gizchina.com/2023/03/10/nokia-magic-max-nokia-is-about-to-reclaim-its-crown-with-this-ultimate-flagship/amp/)
**INFO:** Firma zaprezentowała dwa nowe modele telefonów o imponujących parametrach, a jednocześnie dość niskiej (w porównaniu z np. iPhone) cenie. Jak zwykle trwa wyścig na megapixele w aparacie (po przekroczeniu 3-cyfrowych Mpix ktoś to jeszcze liczy?).

**GPT-4 vs GPT-3. Wywiad z Gregiem Brockmanem z OpenAI**
[https://techcrunch.com/2023/03/15/interview-with-openais-greg-brockman-gpt-4-isnt-perfect-but-neither-are-you/](https://techcrunch.com/2023/03/15/interview-with-openais-greg-brockman-gpt-4-isnt-perfect-but-neither-are-you/)
**INFO:** Ciekawy (i dość głośny ostatnio) wywiad z co-funderem OpenAI na temat tego, co czyni GPT-4 takim wyjątkowym i co będzie odróżniać go od modeli, które do tej pory mieliśmy okazję poznać.

**Dobre praktyki dla aplikacji Java na Kubernetes**
[https://piotrminkowski.com/2023/02/13/best-practices-for-java-apps-on-kubernetes/](https://piotrminkowski.com/2023/02/13/best-practices-for-java-apps-on-kubernetes/)
**INFO:** Ciekawe przemyślenia na temat hostowania aplikacji Javowych w klastrach Kubernetesa. Na co uważać, o czym nie zapominać przy deploymencie, jakie JDK wybrać, jak logować błędy itd. Niezbędna wiedza dla nowoczesnych programistów Javy.

**Jak przygotować się do rozmowy o pracę w Google?**
[https://github.com/pakistani-women-in-computing/coding-interview-resources/blob/master/google-interview-preparation.md](https://github.com/pakistani-women-in-computing/coding-interview-resources/blob/master/google-interview-preparation.md)
**INFO:** Obszerny zbiór zasobów pomocnych do przygotowania się do wspomnianej rozmowy. Zawiera spis tematów, które warto opanować, kursy dodatkowe, które warto zaliczyć oraz zbiór linków do dalszego poszerzania swojej wiedzy. Przyznam, że wymiar proponowany wymiar czasu potrzebnego na naukę mnie przeraził. Opracowanie jest z 2019 roku, ale myślę, że większość zawartych tam podstaw jest ponadczasowa.

**Konwerter danych tabelarycznych**
[https://tableconvert.com/](https://tableconvert.com/)
**INFO:** Wklejasz dane w jednym z obsługiwanych formatów (np. arkusz z Excela, plik XML, JSON, czy dump z SQL), a następnie przerabiasz je na inny format. Możesz np. przerobić ogromny arkusz z Excela na inserty do bazy danych (wraz z zaprojektowaniem samych tabel pod te dane). Ciekawe narzędzie.

**Co jest nie tak z Alpine Linux?**
[https://betterprogramming.pub/why-i-will-never-use-alpine-linux-ever-again-a324fd0cbfd6](https://betterprogramming.pub/why-i-will-never-use-alpine-linux-ever-again-a324fd0cbfd6)
**INFO:** Autor artykułu wyjaśnia, dlaczego dystrybucja Alpine Linux (tak często używana jako bazowa dla obrazów kontenerów) nie jest taka bezproblemowa, jak mogłoby się wydawać. W artykule znajdziesz także odpowiedź na pytanie, czego można używać zamiast Alpine.

**GPT-4 będzie zupełnie zamkniętym oprogramowaniem?**
[https://www.theverge.com/2023/3/15/23640180/openai-gpt-4-launch-closed-research-ilya-sutskever-interview](https://www.theverge.com/2023/3/15/23640180/openai-gpt-4-launch-closed-research-ilya-sutskever-interview)
**INFO:** OpenAI miało być organizacją badawczą. Do tej pory czasami bardziej, czasami mniej chętnie dzielili się swoimi badaniami i rozwiązaniami technologicznymi. W przypadku GPT-4 panuje jednak zupełna cisza. Nie wiadomo nic o metodyce nauki modelu, o danych źródłowych użytych do jego trenowania (ponownie wraca temat praw autorskich), o wykorzystanej infrastrukturze itd. Środowisko naukowe związane z tematem sztucznej inteligencji jest tym faktem mocno zaniepokojone. Co jednak myśli o tym sama firma i dlaczego podjęła taką decyzję? O tym w artykule.

**Jak za pomocą Raspberry Pi "dodać" gniazdo HDMI do laptopa**
[https://pierre-couy.dev/tinkering/2023/03/turning-rpi-into-external-monitor-driver.html](https://pierre-couy.dev/tinkering/2023/03/turning-rpi-into-external-monitor-driver.html)
**INFO:** Twój laptop nie posiada gniazd HDMI lub ma tylko jedno, a koniecznie potrzebujesz więcej? Jeśli masz pod ręką malinkę, a do tego Twój sprzęt działa pod kontrolą Linuksa, to problem można bardzo łatwo rozwiązać.

**Jak przygotować się do rozmowy rekrutacyjnej związanej z projektowaniem systemów?**
[https://interviewing.io/guides/system-design-interview](https://interviewing.io/guides/system-design-interview)
**INFO:** Poradnik dla osób przygotowujących się do rozmowy kwalifikacyjnej na stanowisko inżyniera systemowego. Ten obszerny artykuł (kilka godzin czytania ze względu na podrozdziały + jakieś 3h filmów) składa się z 4 części: jak przygotować się do rozmowy kwalifikacyjnej, kluczowe pojęcia, trójstopniowy framework do projektowania systemów oraz studium przypadku projektowania popularnych systemów.

**Czy warto pracować w technologicznych startupach? I czego można się nauczyć, pracując w Stripe?**
[https://steinkamp.us/post/2022/11/10/what-i-learned-at-stripe.html](https://steinkamp.us/post/2022/11/10/what-i-learned-at-stripe.html)
**INFO:** Autor podzielił się swoimi wnioskami na temat pracy w Stripe. Mimo że to był to krótki okres w jego karierze, to uważa, że przez ponad 20 lat w branży nie doświadczył czegoś podobnego, a praca w Stripe była wyjątkowo efektywna i dobrze zorganizowana. Opisuje między innymi kulturę wdzięczności, system przypisywania zadań (DRI), wysyłanie "Shipped emails" po zakończeniu projektu, a także kilka innych ciekawych praktyk.

**TransformersJS - uruchamiaj modele AI wprost w przeglądarce**
[https://xenova.github.io/transformers.js/](https://xenova.github.io/transformers.js/)
**INFO:** Biblioteka do uruchamiania modeli AI w przeglądarce użytkownika. Załączone demo pokazuje jak sprawnie i niezwykle szybko może działać takie rozwiązanie. Oczywiście pierwsze uruchomienie modelu będzie bardzo wolne (trzeba ściągnąć niekiedy kilkaset MB danych!), ale każde kolejne jest już błyskawiczne. Testowałem model do tłumaczenia tekstów i działa zaskakująco dobrze.

**Modern Font Stacks - kolekcja fontów preinstalowanych w nowoczesnych systemach**
[https://modernfontstacks.com/](https://modernfontstacks.com/)
**INFO:** Na Arialu, Verdanie i Tahomie świat się nie kończy. Oto kilka dodatkowych fontów, których możesz bezpiecznie używać w swoich aplikacjach, a które z pewnością będą działać poprawnie na współczesnych systemach operacyjnych.

**Copilot dla Microsoft 365 - nadchodzi nowy asystent**
[https://blogs.microsoft.com/blog/2023/03/16/introducing-microsoft-365-copilot-your-copilot-for-work/](https://blogs.microsoft.com/blog/2023/03/16/introducing-microsoft-365-copilot-your-copilot-for-work/)
**INFO:** Microsoft wprowadzi do swoich produktów nowego asystenta pomagającego w pisaniu tekstów, operacjach w arkuszu kalkulacyjnym, a nawet pomagającego lepiej planować dzień w kalendarzu, czy tworzyć slajdy do prezentacji. Usługa nazywa się "Microsoft 365 Copilot" i jak nazwa wskazuje, jej zastosowanie i sposób działania ma być skrajnie podobny do Copilota znanego programistom. Czyżby stary, dobry &lsquo;spinacz&rsquo; miał powrócić w nowej odsłonie? ;)

**CRUL - zamień każdą stronę lub API w zbiór danych**
[https://www.crul.com/](https://www.crul.com/)
**INFO:** Narzędzie do parsowania danych z dowolnego serwisu lub API. Potrafi filtrować i dowolnie formatować pobierane dane. Konfiguracja odbywa się przez wygodne UI. Warto zobaczyć na załączonej prezentacji, jak to działa w praktyce. Obecnie aplikacja dostępna jest w natywnej formie na Maca oraz jako obraz Dockera na inne systemy.

**Jak sprawnie zatrzymać pociąg na przejeździe kolejowym? (film, 4 minuty)**
[https://www.youtube.com/watch?v=pL7oVH44vfM](https://www.youtube.com/watch?v=pL7oVH44vfM)
**INFO:** Coś nie tylko dla fanów kolejnictwa, ale także i dla kierowców. Utknąłeś na torach. Niebawem nadjedzie pociąg. Co robić? Film nie tylko tłumaczy co robić, ale także jak dokładnie ta metoda działa. Przydatne.

**Samsung "space zoom" to fake? O co chodzi ze zdjęciami księżyca**
[https://old.reddit.com/r/Android/comments/11nzrb0/samsung_space_zoom_moon_shots_are_fake_and_here/](https://old.reddit.com/r/Android/comments/11nzrb0/samsung_space_zoom_moon_shots_are_fake_and_here/)
**INFO:** Sieć zasypana jest zdjęciami i filmami pokazującymi niesamowity poziom zbliżenia obrazu, jaki można uzyskać na smartfonach Samsunga. Najczęściej jako przykład pokazywane są zdjęcia księżyca. Jest tylko jeden mały problem... wszystkie te fotki to fake. Użytkownik Reddita przeprowadził ciekawy eksperyment udowadniający jak ten efekt &lsquo;kosmicznego zooma&rsquo; działa.

**Zobacz jak wygląda Grafana Dashboard używany przez Wikimedia**
[https://grafana.wikimedia.org/](https://grafana.wikimedia.org/)
**INFO:** Wikimedia Foundation hostuje wiele różnych projektów, w tym Wikipedię. Na tej stronie znajduje się wiele dashboardów Grafany, które przedstawiają wykorzystanie zasobów. Możesz w czasie rzeczywistym obserwować, jakie jest wykorzystanie CPU, pamięci, sieci czy liczba zapytań do baz danych. Możesz również wzorować się na tych diagramach, gdy będziesz tworzyć własne dashboardy.

**Firefox 111 wprowadzi &lsquo;File System Access API&rsquo;**
[https://developer.mozilla.org/en-US/docs/Web/API/File_System_Access_API](https://developer.mozilla.org/en-US/docs/Web/API/File_System_Access_API)
**INFO:** Najnowsza wersja przeglądarki udostępni programistom możliwość odczytu, zapisu i manipulacji plikami na dysku użytkownika. Oczywiście wszystko poprzez dobrze zabezpieczone API i za zgodą samego użytkownika.

**Kolekcja AppleScriptów do automatyzacji zadań w systemie**
[https://github.com/kevin-funderburg/AppleScripts](https://github.com/kevin-funderburg/AppleScripts)
**INFO:** Jeśli pracujesz w systemie MacOS, a jednocześnie jesteś fanem automatyzacji (lub po prostu chcesz nauczyć się języka Apple Script), to ta kolekcja może być dla Ciebie użyteczna.

**Jak osadzić zewnętrzne pliki w pojedynczym skrypcie Basha?**
[https://blog.tratif.com/2023/02/17/bash-tips-6-embedding-files-in-a-single-bash-script/](https://blog.tratif.com/2023/02/17/bash-tips-6-embedding-files-in-a-single-bash-script/)
**INFO:** Niekiedy nasza aplikacja do działania potrzebuje instalatora będącego prostym skryptem powłoki oraz szeregu plików dodatkowych, używanych podczas instalacji. Istnieje prosta metoda na połączenie tych wszystkich plików w jeden instalator. Artykuł omawia metodę na osadzanie w skrypcie dodatkowych plików, a nawet całych katalogów.

**GPT-4 świetnie radzi sobie z kodem (wątek z Twittera)**
[https://twitter.com/sualehasif996/status/1635755267739598848](https://twitter.com/sualehasif996/status/1635755267739598848)
**INFO:** Najnowsza wersja GPT niesamowicie dobrze radzi sobie z generowaniem kodu. Interesujący przykład konwersji dość długiej (60 linii kodu) funkcji między Pythonem i C++. Bezbłędna konwersja za pierwszym podejściem. Robi wrażenie.

**Docker zaczyna usuwać z Huba otwartoźródłowe aplikacje?**
[https://blog.alexellis.io/docker-is-deleting-open-source-images/](https://blog.alexellis.io/docker-is-deleting-open-source-images/)
**INFO:** Jeśli jesteś użytkownikiem Docker Huba, być może otrzymałeś ostatnio maila z informacją, że jeśli nie przejdziesz na plan płatny, to wszystkie Twoje dane zostaną usunięte. Nie był to phishing ani pomyłka. Docker faktycznie poinformował, że wszyscy użytkownicy, którzy utworzyli na swoich kontach tzw. &lsquo;organizację&rsquo; (a zrobiło to mnóstwo projektów OpenSource) to konta firmowe i komercyjne, więc powinny one płacić za usługę. W świecie programistów pojawiło się niemałe poruszenie. Więcej szczegółów w artykule. Na blogu Dockera pojawiło się sprostowanie tej sytuacji. Warto doczytać!

**Jak Amazon ogarnia swoją aplikację do Prime Video, która działa na 8000 różnych typach urządzeń?**
[https://www.amazon.science/blog/how-prime-video-updates-its-app-for-more-than-8-000-device-types](https://www.amazon.science/blog/how-prime-video-updates-its-app-for-more-than-8-000-device-types)
**INFO:** Oprogramowanie mające działać na kilku platformach i kilku różnych typach urządzeń jest zdecydowanie trudne w utrzymaniu. A co ma powiedzieć Amazon, który obsługuje 8000+ różnych konfiguracji? Artykuł wyjaśnia, jak udało się im przebudować aplikację w taki sposób, aby znacznie łatwiej obsłużyć różne środowiska docelowe.

**Nowa funkcja w CSS będzie zapobiegać tzw. typograficznym wdowom**
[https://clagnut.com/blog/2424](https://clagnut.com/blog/2424)
**INFO:** Nowy, "zbalansowany" model zawijania tekstu ma za zadanie zniwelować efekt &lsquo;wdów&rsquo; w tekstach, czyli sytuacji, w których np. pojedyncze, samotne słowo przerzucane jest do nowej linii.

**==LINKI TYLKO DLA PATRONÓW==**

**Zbiór zadań i ich rozwiązań do nauki języka Go**
[https://uw7.org/un_9efd613431ede](https://uw7.org/un_9efd613431ede)
**INFO:** Aby otrzymać dostęp do platformy edukacyjnej, trzeba podać swojego maila. Po zalogowaniu otrzymasz dostęp do 20 zadań z języka GoLang wraz z bardzo szczegółowym omówieniem rozwiązań w formie wideo. Nawet jeżeli nie znasz tego języka, to samo oglądanie rozwiązań może sprawić, że zrozumiesz co nieco z jego składni i zasad nim rządzących.

**Ogromna kolekcja zasobów związanych z ChatGPT (i kilkoma innymi narzędziami AI)**
[https://uw7.org/un_f38a1514f412b](https://uw7.org/un_f38a1514f412b)
**INFO:** Gotowe prompty, przykłady użycia, narzędzia pomocne w pracy z chatem, użycie chata jako developer, biznesmen itp. W zbiorze jest też kilka zabawnych przykładów i wpadek zaliczonych przez AI.