Cześć!

Przybywam z nowym przeglądem ciekawych materiałów z branży IT. Dziś uzbierałem sporo treści dla ludzi ze środowiska WebDev oraz dla fanów AI, ale i ci mniej techniczni czytelnicy znajdą coś dla siebie :)

 

Drobny news z 'mojego świata' ⬇️

Już w poniedziałek rusza sprzedaż kursu "Vault w godzinę".

Hashicorp Vault to narzędzie, pozwalające na centralizację zarządzania sekretami w projektach IT. Dzięki niemu nie będziesz już przechowywać tokenów, kluczy API, czy haseł w kodzie aplikacji, a także będziesz w stanie udzielać użytkownikom i aplikacjom czasowego dostępu do zasobów.

Jak zwykle w kursach "w godzinę" trzy rzeczy są pewne:
wiedza zostanie podana w możliwie efektywny i skompresowany sposób
trener zna się na rzeczy
cena będzie bardziej niż atrakcyjna 😏
Koniecznie zapisz się na listę zainteresowanych (to do niczego nie zobowiązuje), a powiadomię Cię o starcie sprzedaży. Przy okazji dostaniesz linka do przykładowej lekcji.

➤ https://lista.mrugalski.pl/ONF8DQN4zcOHnvPVLJ19TA
 

A teraz czas na zestawienie!

 

◢ #unknownews ◣

**CAN Injection - jak kradnie się samochody z systemem keyless?**
[https://kentindell.github.io/2023/04/03/can-injection/](https://kentindell.github.io/2023/04/03/can-injection/)
**INFO:** Ciekawa historia kradzieży nowoczesnego samochodu. Dowiemy się z niej między innymi tego, czym jest protokół 'CAN', jak działa wstrzykiwanie do niego własnych komunikatów i dlaczego jest to takie proste i niebezpieczne zarazem.

**Transportoid - historia powstania i rozwoju znanej (niegdyś) aplikacji**
[https://informatykzakladowy.pl/transkrypcja-gawedy-o-transportoidzie/](https://informatykzakladowy.pl/transkrypcja-gawedy-o-transportoidzie/)
**INFO:** Tekstowy zapis gawędy o Transportoidzie, mobilnym rozkładzie jazdy komunikacji miejskiej wydanej na Androida i Windows Phone w roku 2010. Autor dzieli się nie tylko historią powstania, ciekawostkami technologicznymi, ale i problemami, które pojawiły się na drodze rozwoju aplikacji.

**Jak wykonać filmy znane z memów z 'Balenciaga' - krok po kroku (film, 7 minut)**
[https://youtube.com/watch?v=TGD8zKvRxc4](https://youtube.com/watch?v=TGD8zKvRxc4)
**INFO:** Jest szansa, że natrafiłeś na YouTube, czy TikToku na zabawne filmy tego typu. W przeciwieństwie do innych, typowych 'zabawnych filmików' mają one całkiem przyzwoitą grafikę i dobrej jakości dźwięk. Jak się pewnie domyślasz, to sztuczna inteligencja odegrała znaczącą rolę w ich powstawaniu. Ten poradnik wyjaśnia, jak samodzielnie z użyciem darmowych narzędzi (a w zasadzie z użyciem darmowych pakietów w płatnych narzędziach) samodzielnie wygenerować takie przeróbki.

**Cyfrowa wersja przyjaciół bazująca na AI?**
[https://www.izzy.co/blogs/robo-boys.html](https://www.izzy.co/blogs/robo-boys.html)
**INFO:** Autor artykułu wytrenował model AI za pomocą historii czatu zawierającego ponad pół miliona cytatów z rozmów z jego znajomymi. W ten sposób otrzymał cyfrową wersję każdego z nich. Mógł dzięki temu symulować (z użyciem softu Alpaca) dość wiarygodnie wyglądającą rozmowę między nimi. Czy to nie przypomina Ci trochę jednego z odcinków Black Mirror? ;)

**Aplikacja "schrony" - znajdź miejsce doraźnego schronienia**
[https://strazpozarna.maps.arcgis.com/apps/instant/nearby/index.html?appid=ec00a2b879424296b6dcc400393c6c1e&sliderDistance=100](https://strazpozarna.maps.arcgis.com/apps/instant/nearby/index.html?appid=ec00a2b879424296b6dcc400393c6c1e&sliderDistance=100)
**INFO:** Kliknij ikonę namierzania Twojej lokalizacji (lub wpisz adres) i zobacz, gdzie wokół Ciebie znajdują się miejsca, w których w razie zagrożenia możesz się ukryć. Ta mapa służy oczywiście, aby poznać lokalizację takich miejsc zawczasu, a nie w momencie, gdy zdarzy się jakaś tragedia.

**Jak to się dzieje, że gra Slow Roads działa tak płynnie w przeglądarce?**
[https://web.dev/slow-roads/](https://web.dev/slow-roads/)
**INFO:** Jest piątek, więc śmiało kliknij pierwszego linka w artykule, a jeśli interesują Cię technikalia, to czytaj dalej. Krótko mówiąc, gra wykorzystuje WebGL i sprytny algorytm generowania terenu.

**AI generujące głos zostało użyte do wymuszenia okupu?**
[https://nypost.com/2023/04/12/ai-clones-teen-girls-voice-in-1m-kidnapping-scam/](https://nypost.com/2023/04/12/ai-clones-teen-girls-voice-in-1m-kidnapping-scam/)
**INFO:** Ciekawy rodzaj SCAM-u. Odbierasz telefon od 'porywacza', który podobno przetrzymuje teraz Twoje dziecko. Dzwoniący numer telefonu należy do Twojego dziecka (metoda podszywania się jak w przypadku telefonów z banku). Poza głosem porywacza słyszysz także głos swojego dziecka wołającego o pomoc. Co robisz?

**Czy łatwo jest znaleźć pracę, mając 23 lata doświadczenia? - eksperyment**
[https://blog.alexewerlof.com/p/3-job-applications](https://blog.alexewerlof.com/p/3-job-applications)
**INFO:** Developer z 23-letnim doświadczeniem, postanowił odświeżyć swoje skille związane z rozmowami rekrutacyjnymi. Zaaplikował do kilku znanych firm, takich jak: Datadog, Spotify i Shopify. Nie dostał się do żadnej z nich. W artykule dzieli się tym, czego się nauczył, jakie błędy popełnił i wspomina o trudach bycia introwertykiem.

**Historia człowieka, który przepracował w Google ujemną liczbę dni**
[https://andgein.ru/blog/all/20-i-worked-at-google-for-10-days/](https://andgein.ru/blog/all/20-i-worked-at-google-for-10-days/)
**INFO:** Czy da się być zwolnionym z pracy na 10 dni przed oficjalnym jej rozpoczęciem? Oczywiście! W Google wszystko jest możliwe :)

**Dlaczego używamy GitHuba jako CMS-a?**
[https://posthog.com/blog/github-cms](https://posthog.com/blog/github-cms)
**INFO:** Firmowego bloga zarządzanego przez wielu autorów najczęściej stawia się na Wordpressie, Drupalu czy jakimś systemie blogowym typu SaaS. Dlaczego ktoś miałby się zdecydować na repozytorium GitHuba jako backend? Ten wpis stara się odpowiedzieć na to pytanie.

**AgentGPT - robot opracowujący "w tle" zadane przez Ciebie tematy**
[https://agentgpt.reworkd.ai/](https://agentgpt.reworkd.ai/)
**INFO:** Opisujesz, co robot ma zrobić (np. "Przygotować plan wycieczki do San Francisco"), a następnie uruchamiasz deploy. AI rozbije to zadanie na mniejsze zadania. Następnie każde podzadanie rozbije na jeszcze mniejsze zadania. Na końcu opisze jak wykonać każde z tych zadań, a jeśli to możliwe samodzielnie je wykona (jakiś prosty research). Proces trwa dość długo, ale trzeba przyznać, że wyniki momentami są imponujące. W wersji demo 'agent' może działać tylko przez kilkadziesiąt sekund. Jeśli w ustawieniach aplikacji wkleisz swój klucz API, to wszelkie ograniczenia znikną (ale wtedy będziesz już samodzielnie płacić za zapytania).

**Dlaczego GPT-3 potrafi być ponad 15x droższy dla niektórych języków?**
[https://scribe.rip/why-is-gpt-3-15-77x-more-expensive-for-certain-languages-2b19a4adc4bc](https://scribe.rip/why-is-gpt-3-15-77x-more-expensive-for-certain-languages-2b19a4adc4bc)
**INFO:** Cennik GPT jest niezależny od używanego języka. Płaci się za liczbę zużytych tokenów. Dlaczego jednak niektóre z języków zużywają tych tokenów tak ogromne ilości w stosunku do np. języka angielskiego, który zazwyczaj wychodzi w takich porównaniach najlepiej?

**Najprostszy sposób na wspieranie projektów Open Source**
[https://thanks.dev/](https://thanks.dev/)
**INFO:** Dodajesz swoje konto na GitHub/GitLab. Aplikacja analizuje Twoje kody źródłowe i sprawdza ich zależności. Następnie możesz ustawić kwotę miesięcznego wsparcia (np. $5/msc), która zostanie sprawiedliwie rozdysponowana pomiędzy projekty, na których polegasz. Sprytne.

**Twitch - to tam zrobisz swój następny webinar? (film, 28 minut + transkrypcja)**
[https://github.com/readme/guides/twitch-for-developers](https://github.com/readme/guides/twitch-for-developers)
**INFO:** Przemyślenia na temat używania platformy streamingowej Twitch jako zamiennika dla Zooma/Teams/Google Meet/Youtube do prowadzenia wykładów i webinarów online. Autorka zwraca uwagę, że zmiana platformy do streamingu spowodowała niemal trzykrotny wzrost liczby widzów.

**Przypadki "cytogenezy" na Wikipedii (żartobliwa nazwa zjawiska z komiksu XKCD)**
[https://en.wikipedia.org/wiki/Wikipedia:List_of_citogenesis_incidents](https://en.wikipedia.org/wiki/Wikipedia:List_of_citogenesis_incidents)
**INFO:** Do "citogenesis" dochodzi, gdy wikipedysta popełnia błąd, który jest cytowany w np. prasie, czy książce, które podają Wikipedię jako źródło. Następnie błąd jest usuwany z Wikipedii, ale ktoś ponownie go dodaje, podając wcześniej wspomnianą prasę lub książkę jako źródło. Tworzy się pętla cytatów. Ten artykuł zawiera kompilację takich pętli, które udało się namierzyć.

**Librarian AI - jaką książkę powinienem przeczytać jako następną?**
[https://www.librarian-ai.com/](https://www.librarian-ai.com/)
**INFO:** Systemów rekomendacji istnieje już naprawdę wiele. To kolejny z nich. Tym razem nie bazuje on bezpośrednio na ocenach innych ludzi, a na sztucznej inteligencji (zapewne wytrenowanej na tych ocenach :D). Podajesz trzy książki, które Ci się podobały, a w odpowiedzi otrzymujesz kolejne, które są podobne gatunkiem, klimatem, czy głównym wątkiem do tych wymienionych. Czy dobrze to działa? Ja jestem zadowolony, ale wyniki zależą od tego, jak bardzo popularne/niszowe książki czytasz.

**Czy ChatGPT potrafi napisać grę Flappy Bird? (film, 7 minut)**
[https://youtube.com/watch?v=8y7GRYaYYQg](https://youtube.com/watch?v=8y7GRYaYYQg)
**INFO:** Autor filmu poprosił GPT-4 o stworzenie gry podobnej do Flappy Bird z użyciem frameworka Unity, ale bez własnoręcznego napisania ani jednej linii kodu. Nie było to tak łatwe zadanie, jak mogłoby się wydawać. Tworzenie gier w GPT-4 jest oczywiście możliwe, ale może zająć naprawdę sporo czasu. Zupełnie tak, jak własnoręczne tworzenie kodu.

**Kim jest DevOps, jak nim zostać i czy trzeba umieć programować? (podcast, 51 minut)**
[https://open.spotify.com/episode/1efTdSGerwqkvdaDdQcrB5](https://open.spotify.com/episode/1efTdSGerwqkvdaDdQcrB5)
**INFO:** Droga "gościa od naprawiania komputerów" do Junior DevOps Engineera. Gościem tego odcinka podcastu "Więcej niż konteneryzacja" jest Szymon Słowicki.

**Różne rodzaje cache, czyli co może przyspieszyć naszą aplikację (film, 6 minut)**
[https://www.youtube.com/watch?v=dGAgxozNWFE](https://www.youtube.com/watch?v=dGAgxozNWFE)
**INFO:** Przegląd różnych warstw cachujących, z którymi może zetknąć się programista. Bardzo skondensowane przedstawienie tematu.

**Historia sztucznej inteligencji - od lat 50-tych do dziś**
[https://www.freecodecamp.org/news/the-history-of-ai/](https://www.freecodecamp.org/news/the-history-of-ai/)
**INFO:** AI to nie jest jak niektórzy twierdzą wymysł naszych czasów. Początki tej idei (zwanej ówcześnie 'inteligencją syntetyczną') zaczęły się już ponad 70 lat temu.

**Co zmieniło się w technologiach webowych w marcu?**
[https://web.dev/web-platform-03-2023/](https://web.dev/web-platform-03-2023/)
**INFO:** Może się wydawać, że zmiany w HTML, CSS i JavaScriptowym API nie pojawiają się zbyt często. To jednak tylko złudzenie. Zobacz spis 12 interesujących zmian, które pojawiły się w samym tylko marcu.

**Jak naprawdę działa pętla FOR w JavaScript?**
[https://emnudge.dev/blog/for-loops/](https://emnudge.dev/blog/for-loops/)
**INFO:** Działanie tej pętli rozumieją nawet bardzo początkujący programiści. Co jednak naprawdę dzieje się w jej wnętrzu? Już pierwszy przykład kodu na stronie może Cię zaskoczyć np. na rozmowie o pracę.

**Phind - bazująca na AI wyszukiwarka dla developerów**
[https://www.phind.com/](https://www.phind.com/)
**INFO:** Nie korzysta ona ze swojej bazy wiedzy, a z wyszukiwarki. Aplikacja czyta znalezione wyniki i na ich podstawie generuje rozwiązanie. Jak skuteczna ona jest? Tak skuteczna jak np. Google w wyszukiwaniu rozwiązania. Po prostu oszczędzasz czas na samodzielnym czytaniu artykułów. Do udzielanej odpowiedzi doklejane są linki do źródła, skąd ta wiedza pochodzi. Nazwano to 'wyszukiwarką dla developerów', ale działa z absolutnie każdym zapytaniem (także po polsku!), więc równie dobrze możesz zapytać np. 'jak zrobić pizzę hawajską?'. Świetna jest możliwość dopytywania o więcej szczegółów (pole pod wynikami).

**Firefox aktywuje "Total Cookie Protection" jako domyślne ustawienie w przeglądarce**
[https://blog.mozilla.org/en/mozilla/firefox-rolls-out-total-cookie-protection-by-default-to-all-users-worldwide/](https://blog.mozilla.org/en/mozilla/firefox-rolls-out-total-cookie-protection-by-default-to-all-users-worldwide/)
**INFO:** Wiele miesięcy temu wspominałem o tej technologii. W praktyce polega ona na pełnej izolacji ciasteczek i przywiązaniu ich do strony je tworzącej. Oznacza to w praktyce brak możliwości bycia śledzonym przez tzw. 'third party cookies'. Kilka dni temu Mozilla postanowiła aktywować tę opcję domyślnie dla szerszej grupy użytkowników. Może to trochę namieszać w świecie systemów reklamowych, w marketingu afiliacyjnym itp. Obecnie wprowadził to jednak tylko Firefox, a większość webowego świata i tak używa silnika Chromium.

**Nowoczesne maile tworzone w HTML**
[https://fullystacked.net/posts/modern-html-email/](https://fullystacked.net/posts/modern-html-email/)
**INFO:** Mamy 2023 rok. Używanie np. tabeli zagnieżdżonej w tabeli w celu wyrównania treści w ładnie sformatowanym mailu już nie musi być standardem. Nowoczesne czytniki mailowe akceptują już całkiem sporą część specyfikacji CSS-a, więc można próbować tworzyć lekkie (w sensie kilobajtów) i łatwiej zarządzalne szablony mailowe.

**Czy Powershell może zastąpić Basha?**
[https://buttondown.email/hillelwayne/archive/i-really-like-powershell/](https://buttondown.email/hillelwayne/archive/i-really-like-powershell/)
**INFO:** Użytkownicy Windowsa przywykli już do używania Basha za pośrednictwem WSL. Autor tego artykułu kilka lat temu postanowił jednak nauczyć się podstaw Powershella i zachęca do tego także innych użytkowników Windowsa. Oto zbiór jego przemyśleń.

**Strona zwracająca w odpowiedzi kody błędów HTTP**
[https://httpstat.us/](https://httpstat.us/)
**INFO:** Po slashu podajesz numer błędu, który chcesz otrzymać. Niesamowicie proste narzędzie do testowania reakcji swojego kodu na różnego rodzaju błędu. Przykładowo, możesz zobaczyć, jak zareaguje Twoja aplikacja wczytująca zewnętrzne dane, gdy otrzyma linka z przekierowaniem, z błędem serwera, czy... z informacją, że serwer to czajnik (error 418).

**Czym są warstwy kaskadowe w CSS?**
[https://chriscoyier.net/2023/04/10/whats-a-basic-use-case-for-cascade-layers-in-css/](https://chriscoyier.net/2023/04/10/whats-a-basic-use-case-for-cascade-layers-in-css/)
**INFO:** Próbowałeś kiedyś nadpisać lokalnym CSS-em coś, co zostało wcześniej zdefiniowane w zewnętrznym arkuszu? Jest na to wiele metod. Można po prostu nadpisać starą definicję selektora, można wzmocnić swój selektor (zdefiniować go dokładniej), a w ostateczności pomoże nam "!important". Wiesz, że każdą z tych metod można zastąpić jedną linijką kodu, która zawsze działa i nie wymaga kombinowania?

**Czy jest sens uczyć się Angulara w 2023 roku?**
[https://scribe.rip/should-you-use-angular-in-2023-e85221071712](https://scribe.rip/should-you-use-angular-in-2023-e85221071712)
**INFO:** Świat JavaScriptu rozwija się w zastraszającym tempie i to, co rok, czy dwa lata temu było na topie, dziś już może być przestarzałą technologią. Jak to wygląda w przypadku Angulara? Ciekawa analiza jego popularności, zapotrzebowania na rynku pracy i benefitów, jakie daje.

**Jak działają maski w CSS?**
[https://ishadeed.com/article/css-masking/](https://ishadeed.com/article/css-masking/)
**INFO:** Maski służą do ukrywania/odsłaniania fragmentu grafiki. Działają one mniej więcej tak jak maski znane np. z Photoshopa, czy GIMP-a. Artykuł wyjaśnia, jak używać ich w CSS z użyciem właściwości 'mask' i 'clip-path'. Nie używałem tego nigdy wcześniej, więc nawet pierwszy przykład z użyciem pliku PNG jako maski mnie zaskoczył.

**Czy warto korzystać z AWS Amplify?**
[https://samthor.au/2023/aws-amplify-is-a-grift/](https://samthor.au/2023/aws-amplify-is-a-grift/)
**INFO:** Platforma do tworzenia i hostingu aplikacji full stack od Amazona ma według autora tego tekstu wiele wad, przez które warto mocno przemyśleć jej zastosowanie w swoim projekcie.

**W specyfikacji HTML-a pojawił się nowy element: SEARCH**
[https://www.scottohara.me/blog/2023/03/24/search-element.html](https://www.scottohara.me/blog/2023/03/24/search-element.html)
**INFO:** Jest to element grupujący, służący do wydzielenia części strony będącej wyszukiwarką. Ma to (a właściwie to niebawem będzie miało) duży wpływ na dostępność stron internetowych.

**Nutshell - narzędzie do streszczania nagrań na YouTube**
[https://nutshell.proximoai.com/](https://nutshell.proximoai.com/)
**INFO:** Jeśli tylko znalazłeś ciekawy podcast, zapis konferencji, czy wywiad na Youtube, a jednocześnie to nagranie posiada transkrypcję (napisy), to wystarczy jedynie wkleić do niego linka, aby otrzymać bardzo dokładne podsumowanie najważniejszych elementów z tego nagrania. Tego typu narzędzi jest sporo, ale to obsługuje także język polski, a do tego oferuje darmowy pakiet streszczeń (20 filmów na miesiąc). Wersja bez limitów jest płatna, ale trzeba przyznać, że bardzo tania.

**Little Snitch Mini - uproszczona wersja firewalla na Maca**
[https://obdev.at/products/littlesnitch-mini/index.html](https://obdev.at/products/littlesnitch-mini/index.html)
**INFO:** Użytkownicy MacOS z pewnością słyszeli o aplikacji 'Little Snitch' (popularny, zaawansowany firewall). Jest dość rozbudowana, niezbyt łatwa w obsłudze oraz... droga. Istnieje jednak jej uproszczona wersja, która nasłuchuje połączeń sieciowych z uruchomionych aplikacji i pokazuje (oraz umożliwia założenie stosownych blokad), gdzie dane wysyła wybrana aplikacja. Wersja Mini kosztuje niecałe 7zł/msc.

 

**==LINKI TYLKO DLA PATRONÓW==**

**Algorytmy i struktury danych zaimplementowane w JavaScript**
[https://uw7.org/un_2dc707c4ddf85](https://uw7.org/un_2dc707c4ddf85)
**INFO:** Ogromny zbiór implementacji wspomnianych rzeczy w JS. Wszystko podzielone na kategorie, z dokładnym wyjaśnieniem zagadnienia. Użyteczne np. przy nauce programowania lub przy przygotowywaniu się do rozmowy o pracę.

**Podręcznik do Midjourney - tworzenie efektownych grafik**
[https://uw7.org/un_531e695480052](https://uw7.org/un_531e695480052)
**INFO:** Jak zdefiniować wszystkie ustawienia sceny takie jak oświetlenie, perspektywa, rodzaj grafiki itp. Poradnik zawiera setki porad, dzięki którym ulepszysz obraz uzyskiwany z Midjourney.