Cześć!

Robię postępy i przybywam z piątkowym newsletterem o coraz wcześniejszej porze, ale nie przyzwyczajaj się do tego ;)

To nie efekt pozytywnych zmian w nawykach, tylko już za godzinę jadę na spotkanie z teamem od AI Devs - będziemy nagrywać darmowy materiał, który może być dla Ciebie użyteczny (wrzucę go do newslettera, gdy będzie gotowy). Jeśli o AI Devs mowa, to masz jeszcze 7 dni na zgarnięcie szkolenia w niższej cenie:

https://aidevs.pl/?ref=unknowNews
 

Pora na sponsora? Niezupełnie...

Dziś sponsorem możesz zostać Ty. "IT dla hospicjum" to akcja, dzięki której wspierając Warszawskie Hospicjum dla Dzieci, możesz zgarnąć 5 wideo kursów online i jednego e-booka. Więcej informacji znajdziesz tutaj:
https://asdevops.pl/it-dla-hospicjum/

Hospicjum wsparte i kursy zgarnięte?

To zapraszam do lektury i przy okazji życzę spokojnych, wolnych od telefonów z pracy i wszelkich awarii świąt.

 

◢ #unknownews ◣

**Drama Newag - podsumowanie wszystkiego, co wiemy (film, 32 minuty)**
[https://youtube.com/watch?v=Mv2fWyiPWpM](https://youtube.com/watch?v=Mv2fWyiPWpM)
**INFO:** Wprowadziłem już kilka (trzy sztuki) artykułów na temat Newagu, ale Mateusz Chrobok przygotował genialne podsumowanie tego, co do tej pory wiemy na temat całej afery. Nawet jeśli śledzisz ten temat, to i tak warto posłuchać, w celu uporządkowania wiedzy.

**Jesteśmy świadkami końca ludzkiego gatunku? (film, 1h 10m)**
[https://youtube.com/watch?v=yhXpCJh0yW8&si=PqetHA0ynZgIxESs](https://youtube.com/watch?v=yhXpCJh0yW8&si=PqetHA0ynZgIxESs)
**INFO:** Debata między profesorem Draganem a Jackiem Dukajem. Naukowe spojrzenie na mocno filozoficzne pytania dotyczące przyszłości ludzi. Na przykład, jak to, co nas zmienia, wpływa na ewolucję naszego gatunku. Rozwój sztucznej inteligencji i związane z tym zagrożenia stanowią interesujący temat rozmowy.

**Psychiatryk AI - rozwiąż zagadkę kryminalną (gra online)**
[https://psychiatryk.aidevs.pl/](https://psychiatryk.aidevs.pl/)
**INFO:** Jesteś detektywem i przesłuchujesz... humanoidalne roboty, które z powodu błędów w swoim oprogramowaniu trafiły do zakładu psychiatrycznego. Rozmowa z nimi bywa trudna i momentami męcząca. Nie trzymają wątku, czasami zmyślają, mówią nie na temat, ale Ty jako specjalista umiesz z nich wyciągnąć potrzebne dane... prawda? Pamiętaj, że roboty nie utrzymują wątku rozmowy. Wiedza z zakresu działania LLMów może okazać się bardzo przydatna.

**Powstanie, rozwój i updatek Yahoo Pipes**
[https://retool.com/pipes](https://retool.com/pipes)
**INFO:** Poznaj fascynującą historię Yahoo Pipes - narzędzia, które miało zdemokratyzować programowanie webowe (mówimy o roku 2007), ale które zaskoczyło swoich twórców niespodziewanym sukcesem i wyzwaniami technicznymi. Artykuł odsłania kulisy dramatycznego okresu przed uruchomieniem serwisu, nieoczekiwanej eksplozji popularności tuż po premierze i konsekwencjach, z którymi musiał zmierzyć się zespół. Jest to nostalgiczny artykuł na temat świetnej technologii sprzed niemal dwóch dekad.

**Podstawy baz danych wyjaśnione w... Bashu**
[https://tontinton.com/posts/database-fundementals/](https://tontinton.com/posts/database-fundementals/)
**INFO:** Autor postanowił stworzyć prostą bazę danych jako skrypt powłoki. Nazwał ją BashDB i na początek dodał do niej obsługę czegoś na wzór "insert" i "select". W późniejszych krokach implementuje on dodatkowe warstwy działania bazy, takie jak ACID, izolację operacji itp. Wraz z postępem dewelopmentu poznajemy nowe mechanizmy dostępne w typowych, relacyjnych bazach danych. Interesująca lektura.

**Dlaczego programiści potrzebują prywatnych pokoi z drzwiami?**
[https://blobstreaming.org/why-do-programmers-need-private-offices-with-doors-do-not-disturb/](https://blobstreaming.org/why-do-programmers-need-private-offices-with-doors-do-not-disturb/)
**INFO:** Artykuł omawia, dlaczego otwarte przestrzenie biurowe są niekorzystne dla wykonywania prac wymagających dużego skupienia. Autor wspomina także, jak drobne zakłócenia wpływają na koncentrację, jakość i efektywność pracy. Jeśli wykonujesz pracę twórczą, zadbaj o to, aby Twoje środowisko pracy miało drzwi. Koniecznie.

**Opuszczenie chmury FAQ - jak zaoszczędzić miliony**
[https://world.hey.com/dhh/the-big-cloud-exit-faq-20274010](https://world.hey.com/dhh/the-big-cloud-exit-faq-20274010)
**INFO:** David Heinemeier Hansson już wiele razy wypowiadał się na temat opuszczania środowisk chmurowych i przejścia na typowe dedyki. Tym razem jednak przygotował jedno zbiorcze FAQ, z odpowiedziami na pytania i wątpliwości, które pojawiły się u jego czytelników. Warta uwagi lektura, mogąca pomóc zaoszczędzić naprawdę duże sumy u dostatecznie dużych firm korzystających np. z AWS.

**Raport o stanie AI w 2023 - jak to wygląda w praktyce?**
[https://retool.com/reports/state-of-ai-2023](https://retool.com/reports/state-of-ai-2023)
**INFO:** Jakie są rzeczywiste przypadki użycia AI w firmach? Z jakich modeli korzystają programiści? Co sprawia największy problem i wywołuje największy strach? Bardzo fajny przegląd tego, jak AI wchodzi do firm.

**Poradnik prostego sabotażu firm - wprost od CIA**
[https://erikbern.com/2023/12/13/simple-sabotage-for-software.html](https://erikbern.com/2023/12/13/simple-sabotage-for-software.html)
**INFO:** Podczas II Wojny Światowej, CIA opublikowało poradnik, w jaki sposób można zachwiać organizacją i produkcją w dowolnej firmie, w sposób łatwy i możliwie niezauważalny. Pomimo tego, że poradnik ma już kilkadziesiąt lat, można go bez większych problemów przełożyć na współczesny świat firm z branży IT. Warto zastanowić się, czy przypadkiem kroki podawane przez CIA jako totalnie rozwalające firmę nie są w Twojej organizacji używane przez menadżerów na co dzień.

**Buduj "portfolio kariery", a nie "ścieżkę kariery"**
[https://hbr.org/2021/10/why-you-should-build-a-career-portfolio-not-a-career-path](https://hbr.org/2021/10/why-you-should-build-a-career-portfolio-not-a-career-path)
**INFO:** Artykuł przedstawia pojęcie "career portfolio", które odzwierciedla różnorodną podróż zawodową, obejmującą nie tylko płatne stanowiska, ale także unikalne kombinacje umiejętności i doświadczeń. Czym takie podejście różni się od klasycznej "ścieżki kariery" i dlaczego miałoby być warte Twojej uwagi? Tego dowiesz się z artykułu.

**Jak zbudować karierę w cyberbezpieczeństwie?**
[https://danielmiessler.com/p/build-successful-infosec-career/](https://danielmiessler.com/p/build-successful-infosec-career/)
**INFO:** Poradnik jest z 2019 roku, ale dopiero na niego wpadłem i uważam, że nadal jest aktualny. To kompleksowy przewodnik, który krok po kroku pokazuje, jak przejść od pozycji zupełnego nowicjusza do zdobycia pierwszej pracy w branży cybersec.

**Jak zaprojektować asystenta głosowego w samochodzie?**
[https://www.theturnsignalblog.com/blog/voice-design-guidelines/](https://www.theturnsignalblog.com/blog/voice-design-guidelines/)
**INFO:** Sztuczna inteligencja wkracza do naszego codziennego życia, a asystenci głosowi prawdopodobnie niebawem będą dostępni w różnych klasach sprzętów - np. w samochodach. Artykuł omawia, jak zaprojektować efektywną komunikację na linii użytkownik-asystent. Jako przykład wykorzystano asystenta z nawigacji samochodowej, jednak wiele z tych rad można zastosować w dowolnym asystencie, który tworzymy.

**Najmniejszy syntezator MIDI na USB-C**
[https://mitxela.com/projects/smsc](https://mitxela.com/projects/smsc)
**INFO:** Poznaj najnowsze dzieło twórcy serii "najmniejszych i najgorszych" syntezatorów MIDI. Tym razem autor pokusił się o stworzenie syntezatora niewiele większego od wtyczki USB. Artykuł opisuje proces tworzenia urządzenia krok po kroku, od pomysłu aż po wykonanie praktycznej płytki dev board. Jeśli interesują Cię majsterkowanie, mikrokontrolery i muzyka, to jest to tekst dla Ciebie. W artykule znajdziesz także film, prezentujący, jak urządzenie działa w praktyce.

**Lista 5 sposobów na darmowy hosting aplikacji fullstack**
[https://dev.to/wasp/top-5-ways-to-host-your-full-stack-app-for-free-c2j](https://dev.to/wasp/top-5-ways-to-host-your-full-stack-app-for-free-c2j)
**INFO:** Heroku nie oferuje już darmowego planu hostingowego. Co robić, jak żyć i gdzie się udać, aby móc hostować swój backend i frontend dla aplikacji? Autor przedstawia kilka możliwości, które poleca.

**Prompt engineering - poradnik wprost od OpenAI**
[https://platform.openai.com/docs/guides/prompt-engineering](https://platform.openai.com/docs/guides/prompt-engineering)
**INFO:** Jeśli od kogoś mielibyśmy brać porady na temat pracy z LLM-ami (z naciskiem na gpt-3.5-turbo lub GPT-4), to OpenAI zdecydowanie jest dobrym źródłem wiedzy. Firma opublikowała swój zbiór porad usprawniających komunikację na linii człowiek-maszyna.

**Twój Smart TV wie i raportuje, co oglądasz**
[https://themarkup.org/privacy/2023/12/12/your-smart-tv-knows-what-youre-watching](https://themarkup.org/privacy/2023/12/12/your-smart-tv-knows-what-youre-watching)
**INFO:** W nowoczesnych telewizorach inteligentnych funkcjonuje technologia ACR, która monitoruje i analizuje oglądane przez nas treści, aby serwować spersonalizowane reklamy. Artykuł wyjaśnia, jak działa ta technologia i podpowiada, jak ją wyłączyć w telewizorach od Samsunga, LG i Roku.

**Podstawy wydajności stron internetowych - kurs od Google**
[https://web.dev/learn/performance](https://web.dev/learn/performance)
**INFO:** Ten kurs wprowadzi Cię w niezbędne pojęcia i techniki związane z wydajnością stron WWW. Dowiedziesz się, jak optymalizować czas ładowania strony, jak zmniejszyć zużycie zasobów i jak optymalnie wykorzystać HTML, aby osiągnąć najlepsze wyniki dla użytkowników. Sporo użytecznych porad, a wszystko to za darmo.

**Przeglądarka API/dokumentacji bibliotek z NPM**
[https://tsdocs.dev/](https://tsdocs.dev/)
**INFO:** Podaj nazwę pakietu, który Cię interesuje. Automat zainstaluje go, przeanalizuje, wyodrębni dokumentację i pokaże Ci to wszystko w bardzo przystępnej formie. To świetna metoda na zaznajomienie się z bibliotekami, które widzimy pierwszy raz w życiu.

**iOS 17.3 będzie lepiej bronił iPhony przed kradzieżą**
[https://www.macrumors.com/2023/12/19/ios-17-3-new-security-feature/](https://www.macrumors.com/2023/12/19/ios-17-3-new-security-feature/)
**INFO:** Skradziony iPhone jest w zasadzie bezużyteczny. Chyba że ktoś przed kradzieżą poznał jego PIN dostępowy. W takim przypadku z urządzeniem i jego zawartością można zrobić praktycznie wszystko, w tym możliwe jest wyciągnięcie wrażliwych danych z keychaina. Apple opracowało metodę, jak temu zaradzić.

**JavaScript od podszewki - zaawansowane koncepcje**
[https://blog.bitsrc.io/javascript-under-the-hood-advanced-concepts-developers-should-know-a89ddbb11228](https://blog.bitsrc.io/javascript-under-the-hood-advanced-concepts-developers-should-know-a89ddbb11228)
**INFO:** Artykuł omawia kontekst, hoisting, call stack, scope chain, zadania asynchroniczne i inne zagadnienia, które pozwolą Ci lepiej zrozumieć, jak JS działa od strony koncepcyjnej.

**Jak okiełznać Copilota - kurs od Microsoftu**
[https://github.com/microsoft/Mastering-GitHub-Copilot-for-Paired-Programming?tab=readme-ov-file](https://github.com/microsoft/Mastering-GitHub-Copilot-for-Paired-Programming?tab=readme-ov-file)
**INFO:** Wiem, że Copilot jest skrajnie prosty w obsłudze. Rozpoczynasz pisanie kodu, a on pisze za Ciebie resztę. Microsoft jednak pokazuje pewne dobre praktyki w pracy z GitHub Copilotem, które mogą usprawnić Twoją pracę. Na końcu opisu repozytorium są jeszcze linki do innych kursów od Microsoft. Warto rzucić okiem.

**Porady dla początkujących programistów... czytających porady dla programistów**
[https://buttondown.email/hillelwayne/archive/advice-for-new-software-devs-whove-read-all-those/](https://buttondown.email/hillelwayne/archive/advice-for-new-software-devs-whove-read-all-those/)
**INFO:** Ten tekst urzekł mnie swoją szczerością, ale i trafnością. Parafrazując autora: "To tekst z dobrymi radami dla programistów, którzy czytają dobre rady dla programistów. Został napisany przez kogoś, kto zdecydowanie nie powinien dawać dobrych rad w tym temacie". Urocze ;)

**Przekazywanie parametrów do komponentów Reacta**
[https://www.freecodecamp.org/news/react-props-animated-guide/](https://www.freecodecamp.org/news/react-props-animated-guide/)
**INFO:** Jeśli jesteś początkującym programistą Reacta, kwestia komponentów i ich parametrów może być dla Ciebie dość zawiła. Ten artykuł, za pomocą prostych przykładów i animacji, pokazuje, jak to dokładnie działa. Myślę, że przedstawienie zasady działania przez porównanie komponentów do zwykłych funkcji JS, pozwala naprawdę szybko zrozumieć, o co chodzi.

**Nowe jednostki CSS (vw) nie rozwiązują problemu ze scrollbarami**
[https://smashingmagazine.com/2023/12/new-css-viewport-units-not-solve-classic-scrollbar-problem/](https://smashingmagazine.com/2023/12/new-css-viewport-units-not-solve-classic-scrollbar-problem/)
**INFO:** Ustawiasz szerokość obiektu na stronie na 100vw i liczysz na to, że zajmie on całą widoczną przestrzeń. W sumie po to właśnie powstała ta jednostka, prawda? Wtedy na scenę wchodzi pasek przewijania i psuje Ci wszystko. Nowe jednostki, pomimo tego, że są super użyteczne, nadal nie rozwiązują problemów ze scrollbarami.

**daisyUI - biblioteka gotowych komponentów dla Tailwind CSS**
[https://daisyui.com/](https://daisyui.com/)
**INFO:** Zamiast pisać dziesiątki klas w celu zdefiniowania prostego przycisku, po prostu dodaj dwie klasy - i gotowe. To samo możesz zrobić z karuzelami, kartami, polami wyboru i ponad 50 innymi komponentami. Skrajnie upraszcza to proces tworzenia frontendu.

**MidJourney v6 jest już dostępny**
[https://www.tomsguide.com/news/midjourney-v6-released-this-new-ai-model-brings-photorealism-to-image-generation](https://www.tomsguide.com/news/midjourney-v6-released-this-new-ai-model-brings-photorealism-to-image-generation)
**INFO:** Jeśli korzystasz z MidJourney do generowania grafik, z pewnością ucieszy Cię fakt, że właśnie udostępniona została szósta wersja silnika graficznego. Poprawiono w nim jakość generowanych grafik (są bardziej fotorealistyczne), dodano możliwość generowania tekstów na grafikach (to jeszcze wczesna wersja alpha), a co ciekawe, umożliwiono renderowanie prawdziwych postaci.

**CHAR, a VARCHAR w bazach danych - fakty i mity**
[https://badtke.pro/char-a-varchar-mity-a-rzeczywistosc/](https://badtke.pro/char-a-varchar-mity-a-rzeczywistosc/)
**INFO:** Czy to, że typ CHAR jest stałej długości, a typ VARCHAR - zmiennej, to jedyna różnica między nimi? Co wziąć pod uwagę, definiując typ kolumny w bazie? Artykuł dotyczy także VARCHAR2. To dobry tekst dla ludzi, którzy chcą dogłębnie poznać, jak działają mechanizmy stosowane w bazach danych.

**Wszystko, co musisz wiedzieć o overflow w CSS**
[https://css-irl.info/oh-no-overflow/](https://css-irl.info/oh-no-overflow/)
**INFO:** Czy Twoja treść przekracza rozmiary kontenera, w którym się znajduje? Z pomocą przychodzi oczywiście atrybut overflow, jednak związane z nim są pewne wpadki, które możesz zaliczyć podczas implementacji aplikacji webowej.

**Wykrywanie obsługi JavaScript w CSS - już możliwe**
[https://blog.stephaniestimac.com/posts/2023/12/css-media-query-scripting/](https://blog.stephaniestimac.com/posts/2023/12/css-media-query-scripting/)
**INFO:** Dosłownie od kilku dni, silnik Chromium obsługuje zapytania media query do wykrywania, czy u użytkownika aktywna jest obsługa JS. Jest to sprytny przełącznik, który pozwoli nam zrezygnować z tagu noscript.

**Wireflow - darmowe narzędzie do tworzenia wireframów**
[https://wireflow.co/](https://wireflow.co/)
**INFO:** Wireflow to darmowe, działające online, narzędzie do tworzenia atrakcyjnych wizualnie prototypów przepływu użytkownika (user flows). Efekty swojej pracy możesz zapisać jako plik JPG. Niestety, nie znalazłem metody na zapisanie tworzonego projektu na dysku lub w chmurze.

**ScrollyVideo - biblioteka do osadzania scrollowalnych filmów jako tła strony**
[https://scrollyvideo.js.org/](https://scrollyvideo.js.org/)
**INFO:** Trudno to opisać słowami, ale efekt jest trochę podobny do znanego parallaxa. W chwili, gdy przewijasz stronę w górę lub w dół, pojawiają się kolejne klatki wskazanego przez Ciebie filmu. Wygląda to dość atrakcyjnie zarówno na komputerach, jak i na urządzeniach mobilnych.

**Design Systems - baza rozwiązań znanych firm**
[https://designsystems.surf/](https://designsystems.surf/)
**INFO:** Ta strona gromadzi najlepsze wytyczne projektowe, które stosują czołowe firmy technologiczne i wiodące zespoły UI. Odkryj komponenty i ustalenia, które są punktem odniesienia dla branży.

**JARVIS - Twój własny asystent głosowy**
[https://github.com/AlexandreSajus/JARVIS?tab=readme-ov-file](https://github.com/AlexandreSajus/JARVIS?tab=readme-ov-file)
**INFO:** Ten tekst jest projektem implementującym zamianę mowy na tekst (Whisper), wysłanie tekstu do LLM (np. poprzez OpenAI API) i wygenerowanie głosowej odpowiedzi (poprzez ElevenLabs). Nawet jeśli nie potrzebujesz takiego rozwiązania, ale interesujesz się branżą AI, to w projekcie znajdziesz zaimplementowane kilka ciekawych koncepcji, które możesz wykorzystać u siebie.

**Masowy otwieracz linków - rozszerzenie do przeglądarki**
[https://github.com/dmtrbrl/bulk-url-opener](https://github.com/dmtrbrl/bulk-url-opener)
**INFO:** Czy stale pracujesz na kilku powtarzalnych stronach internetowych i otwierasz je jedną po drugiej? To rozszerzenie umożliwia zdefiniowanie takiego zestawu i otworzenie go jednym kliknięciem myszy.

**==LINKI TYLKO DLA PATRONÓW==**

**Darmowy, wideo kurs Figmy (film, 1h i 5m)**
[https://uw7.org/un_3573661e76e3f/](https://uw7.org/un_3573661e76e3f/)
**INFO:** Jeśli do tej pory nie korzystałeś z Figmy, a potrzebujesz szybko i sprawnie zacząć używać tego narzędzia, ten kurs zawiera omówienie podstaw, które są niezbędne do codziennej pracy.

**Pentesty w stylu black-box - wprowadzenie do tematu**
[https://uw7.org/un_65b7ca14efdd1/](https://uw7.org/un_65b7ca14efdd1/)
**INFO:** Jak testować aplikacje, o których zupełnie nic nie wiesz? Czy istnieje jakiś uniwersalny zbiór reguł, których pentester powinien przestrzegać? Jak testować różnorodne wejścia do aplikacji i dlaczego akurat tak? To dobry tekst dla początkujących pasjonatów websecurity.