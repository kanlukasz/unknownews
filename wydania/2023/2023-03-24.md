Cześć!

Nadszedł czas na nowe zestawienie unknowNews. Przyznam, że w tym tygodniu znalezienie linków, które NIE dotyczą sztucznej inteligencji, było koszmarnie trudne. Ogromna część nowo powstających artykułów dotyczy tylko tego tematu. Sztuczna inteligencja jest wszędzie... nawet na moim kanale na Youtube - rzuć okiem 😃

➤ Kolekcja filmów o AI + najnowsze wydanie podcastu (playlista)

 

Mam dla Ciebie dwa ogłoszenia - jedno bardzo pilne, a drugie trochę mniej :)

Do niedzieli możesz kupić taniej dostęp do szkolenia "Routing i firewalle w godzinę". Wiedza niezbędna dla większości adminów, devopsów i osób pracujących z sieciami na Linuksie.
[https://firewalle.mikr.us/](https://firewalle.mikr.us/)  
Za około miesiąc, wraz z Adamem Gospodarczykiem (overment) ruszamy z "AI Devs", czyli naszym 5-tygodniowym szkoleniem ze sztucznej inteligencji dla programistów. Więcej informacji znajdziesz na stronie poniżej.
https://aidevs.pl
 

A! Jeszcze jedno. Wczoraj wysłałem nowe wydanie mojego 'sporadycznego newslettera projektowego'. Jeśli interesują Cię tematy biznesu, marketingu i automatyzacji, to rzuć okiem na wydanie webowe.

 

Zapraszam do lektury dzisiejszego zestawienia.

 

◢ #unknownews ◣

**ChatGPT może namieszać w 19% miejsc pracy w USA?**  
[https://www.pcmag.com/news/openai-chatgpt-could-disrupt-19-of-us-jobs-is-yours-on-the-list](https://www.pcmag.com/news/openai-chatgpt-could-disrupt-19-of-us-jobs-is-yours-on-the-list)  
**INFO:** Badacze starali się oszacować, jaki procent zawodów może być dotknięty (w negatywny sposób) przez wpływ sztucznej inteligencji. Nie wygląda to dobrze, ale są to tylko szacunki. Nie podano metodologii badań. Co ciekawe, na liście najbardziej zagrożonych zawodów mamy cały przekrój specjalistów, a nie tylko najprostsze stanowiska  

**Historia Visual Basica i jego wpływ na obecny świat programowania**  
[https://retool.com/visual-basic/](https://retool.com/visual-basic/)  
**INFO:** Visual Basic był rewolucyjnym rozwiązaniem, które zdominowało rynek programistyczny. Co się stało, że spadł on z podium? Jaki wpływ na świat programistyczny miał ten język i jaki nadal ma? Ciekawy artykuł przeplatany krótkimi, historycznymi filmami. Niezły powiew nostalgii.  

**Czy AI zastąpi frontendowców? - dość długie przemyślenia**  
[https://www.joshwcomeau.com/blog/the-end-of-frontend-development/](https://www.joshwcomeau.com/blog/the-end-of-frontend-development/)  
**INFO:** GPT-3 świetnie radził sobie z generowaniem kodu frontendowego. Jego następcą (GPT-4) robi to rewelacyjnie. Czy frontendowcy są pierwszą grupą programistów narażoną na zastąpienie przez sztuczną inteligencję? Autor twierdzi, że to mało prawdopodobne i ma na poparcie tej tezy pewne argumenty.  

**Microsoft Loop - nadchodzi mocny konkurent dla Notion**  
[https://loop.microsoft.com/learn](https://loop.microsoft.com/learn)  
**INFO:** Microsoft stworzył narzędzie łudząco podobne w wyglądzie i działaniu do Notion, ale mocno wspierane sztuczną inteligencją. Rozwiązanie aktualnie jest darmowe, ale twórcy planują wprowadzenie opłat - kiedy i jakich, tego nie podano.  

**Stanford Alpaca namiesza w świecie AI?**  
[https://newatlas.com/technology/stanford-alpaca-cheap-gpt/](https://newatlas.com/technology/stanford-alpaca-cheap-gpt/)  
**INFO:** Badacze z uniwersytetu Stanford stworzyli model AI podobny w swoim działaniu i skuteczności do ChatGPT. To, co jest w tej historii zaskakujące, to fakt, że da się go wytrenować w domu w kilka godzin na jednym mocnym GPU, a już wytrenowany model może działać nawet z użyciem zwykłego CPU. Istnieją nawet udane próby odpalenia modelu na Raspberry Pi. Alpaca jest w pełni otwartoźródłowa. Ten projekt otwiera drogę do stworzenia kolejnych niezwykle skutecznych modeli generatywnych i może w pewien sposób zagrozić monopolowi OpenAI.  

**Podmorski światłowód vs samolot z dyskami twardymi - co transportuje dane szybciej?**  
[https://informatykzakladowy.pl/co-jest-szybsze-podmorski-kabel-telekomunikacyjny-czy-an-124-ruslan-wypelniony-dyskami-twardymi/](https://informatykzakladowy.pl/co-jest-szybsze-podmorski-kabel-telekomunikacyjny-czy-an-124-ruslan-wypelniony-dyskami-twardymi/)  
**INFO:** Pytanie zawarte w tytule może wydawać się absurdalne, ale odpowiedź wcale nie jest taka oczywista i brzmi &lsquo;to zależy&rsquo;. Ciekawe rozważania autora na temat alternatywnych metod przesyłu danych. Wrzucam jako ciekawostkę, bo ta wiedza raczej nie ma praktycznego zastosowania ;)  

**Routing i Firewalle w godzinę - skondensowany kurs dla amdinów i devopsów [autopromocja]**  
[https://firewalle.mikr.us/](https://firewalle.mikr.us/)  
**INFO:** Dowiedz się, jak działa sieć w Linuksie, jak pakiety docierają do docelowych komputerów, czym jest ARP, routing i jak poprawnie ustawić firewall (iptables, nftables, shorewall i UFW).  

**GitHub wprowadził automatyczne wykrywanie &lsquo;wyciekniętych sekretów&rsquo;**  
[https://github.blog/2023-02-28-secret-scanning-alerts-are-now-available-and-free-for-all-public-repositories/](https://github.blog/2023-02-28-secret-scanning-alerts-are-now-available-and-free-for-all-public-repositories/)  
**INFO:** Programiści niekiedy wrzucają do repozytorium swoje klucze dostępowe do API, loginy, hasła itp. GitHub postanowił pomóc w rozwiązaniu tego problemu, automatycznie wykrywając takie wpadki (w publicznych repozytoriach) i informując o tym ich właścicieli.  

**Czas spowolnić rozwój AI?**  
[https://www.vox.com/the-highlight/23621198/artificial-intelligence-chatgpt-openai-existential-risk-china-ai-safety-technology](https://www.vox.com/the-highlight/23621198/artificial-intelligence-chatgpt-openai-existential-risk-china-ai-safety-technology)  
**INFO:** Sztuczna inteligencja rozwija się z zawrotną prędkością. Tylko, czy to aby na pewno dobra wiadomość? Dłuższe przemyślenia na temat tego, co aktualnie dzieje się w świecie AI i jakie niesie to zagrożenia.  

**Jak przetwarzać ogromne, wielogigabajtowe pliki JSON?**  
[https://thenybble.de/posts/json-analysis/](https://thenybble.de/posts/json-analysis/)  
**INFO:** Problem z tak ogromnymi plikami polega na tym, że najczęściej nie mieszczą się w RAM-ie, a ich zawartość, aby miała sens, nie może niekiedy być przetwarzana malutkimi porcjami. Jak temu zaradzić? Odpowiedź znajdziesz w artykule.  

**MySQL dla Developerów - darmowy wideo kurs**  
[https://planetscale.com/courses/mysql-for-developers/introduction/course-introduction](https://planetscale.com/courses/mysql-for-developers/introduction/course-introduction)  
**INFO:** Dość rozbudowany kurs wprowadzający programistów w świat MySQL. Od konstrukcji tabel, przez tworzenie indeksów po budowę zapytań. Kurs jest darmowy, ale przeważnie po oglądnięciu 3-4 dowolnych lekcji wyskakuje popup z prośbą o założenie konta w serwisie. Musisz to zrobić, aby zobaczyć cały kurs. To nic nie kosztuje  

**Atakowanie nagłówków HTTP &lsquo;hop-by-hop&rsquo;**  
[https://nathandavison.com/blog/abusing-http-hop-by-hop-request-headers](https://nathandavison.com/blog/abusing-http-hop-by-hop-request-headers)  
**INFO:** Jeśli Twoja aplikacja webowa ukryta jest za warstwą serwerów pośredniczących, to część nagłówków HTTP do niej dociera, a część interpretowana jest przez wspomniane serwery proxujące. Odpowiednio wykorzystując ten mechanizm, można spróbować trochę namieszać w atakowanej aplikacji.  

**Kolekcja list &lsquo;awesome&rsquo; dla hackerów, pentesterów i ludzi z security**  
[https://github.com/Hack-with-Github/Awesome-Hacking](https://github.com/Hack-with-Github/Awesome-Hacking)  
**INFO:** Czym są listy &lsquo;awesome&rsquo; z GitHuba, to chyba nikomu nie muszę tłumaczyć. Jest ich jednak naprawdę WIELE. Ktoś skomponował składającą się z dziesiątek elementów &lsquo;listę list&rsquo;. Regularnie śledzę nowinki z list &lsquo;awesome&rsquo;, ale przyznam, że wielu z nich nigdy nie widziałem.  

**aCropalypse - czyli bug w Pixelowym narzędziu do screenshotów**  
[https://www.engadget.com/google-pixel-vulnerability-allows-bad-actors-to-undo-markup-screenshot-edits-and-redactions-195322267.html](https://www.engadget.com/google-pixel-vulnerability-allows-bad-actors-to-undo-markup-screenshot-edits-and-redactions-195322267.html)  
**INFO:** Podatnośc w Google Pixel (a konkretnie w appce do screenshotów) umożliwiała "cofnięcie" zmian naniesionych na screenach. Co za tym idzie, jeżeli robiąc screena, zamazaliśmy przy pomocy tego narzędzia jakieś dane poufne (np. numer karty kredytowej), możliwe jest wycofanie tej zmiany i powrotu do oryginału zdjęcia.  

**Kolekcja materiałów do egzaminu Azure AZ-900 (Microsoft Azure Fundamentals)**  
[https://github.com/Ditectrev/Microsoft-Azure-AZ-900-Microsoft-Azure-Fundamentals-Exam-Questions-Answers](https://github.com/Ditectrev/Microsoft-Azure-AZ-900-Microsoft-Azure-Fundamentals-Exam-Questions-Answers)  
**INFO:** Nawet jeśli nie planujesz zrobić certyfikacji z tematyki Azure, to i tak warto zapoznać się z tymi materiałami. Mogą przydać się nie tylko do rozbudowania własnej wiedzy, ale także do lepszego przygotowania się np. do rozmów o pracę, gdzie znajomość Azure jest jednym z wymagań.  

**Porównanie inteligencji GPT-4 vs GPT-3 na przykładzie gry w Wordle**  
[https://twitter.com/biz84/status/1637793452879405064](https://twitter.com/biz84/status/1637793452879405064)  
**INFO:** Który model AI lepiej zrozumie zasady wspomnianej gry i sprawniej znajdzie rozwiązanie? Ciekawe porównanie, które pozwala zobaczyć na własne oczy różnicę w poziomie rozumienia, jaką wprowadza GPT-4.  

**Skład książki w CSS - z podziałem na strony. Jak to zrobić?**  
[https://iangmcdowell.com/blog/posts/laying-out-a-book-with-css/](https://iangmcdowell.com/blog/posts/laying-out-a-book-with-css/)  
**INFO:** Ciekawy przykład wykorzystania HTML-a i CSS-a do selfpublishingu. Może nie jest to optymalne rozwiązanie, ale działa i można się z niego nauczyć trochę CSS ;)  

**Czarny rynek &lsquo;gwiazdek&rsquo; na GitHubie**  
[https://dagster.io/blog/fake-stars](https://dagster.io/blog/fake-stars)  
**INFO:** Najprostszym wskaźnikiem popularności projektu OpenSource jest liczba gwiazdek na GitHubie. W obecnych czasach jednak kupno takich odznaczeń nie jest żadnym problemem. Jak częsty jest to proceder i jak można go wykryć?  

**Podręcznik do CSS Grid od FreeCodeCamp**  
[https://www.freecodecamp.org/news/complete-guide-to-css-grid/](https://www.freecodecamp.org/news/complete-guide-to-css-grid/)  
**INFO:** Jedno z najbardziej &lsquo;kompletnych&rsquo; wprowadzeń do technologii grid, jakie widziałem. Artykuł jest skrajnie długi, ale nie musisz czytać go od deski do deski, a możesz po prostu uzupełnić brakującą wiedzę.  

**Jak lepiej poprowadzić swój rozwój zawodowy - porady z punktu widzenia 36-latka po latach pracy**  
[https://scribe.rip/swlh/career-cheat-codes-i-know-at-36-that-i-wish-i-knew-at-26-b0e385fa9988](https://scribe.rip/swlh/career-cheat-codes-i-know-at-36-that-i-wish-i-knew-at-26-b0e385fa9988)  
**INFO:** Może się wydawać, że 36 lat to nie jest wiek, w którym można dawać już życiowe rady. Jest to jednak wystarczający wiek na popełnienie szeregu pomyłek w swojej wieloletniej karierze zawodowej. Autor dzieli się swoimi przemyśleniami i radami, które sam chciałby dostać 10 lat temu.  

**Analiza polityk prywatności znanych serwisów + rozszerzenie do przeglądarki**  
[https://tosdr.org](https://tosdr.org)  
**INFO:** Nikt z nas nie ma czasu na czytanie kilkudziesięciu stron polityki prywatności, więc ktoś zrobił to za nas. Serwis ten już wrzucałem do zestawienia kilka lat temu, ale od pewnego czasu dostępne jest także rozszerzenie do przeglądarek, które usprawnia korzystanie z niego. Gdy wejdziesz na stronę, której regulamin został już przez kogoś przeanalizowany, jednym kliknięciem będziesz w stanie zapoznać się z &lsquo;niewygodnymi zapisami w regulaminie&rsquo;.  

**Pięć nietypowych zastosowań dla systemu GPS**  
[https://bigthink.com/hard-science/gps](https://bigthink.com/hard-science/gps)  
**INFO:** To, że system GPS pomoże nam zorientować się w swojej pozycji na mapie, to dość oczywiste. Istnieją jednak inne, mniej oczywiste i mniej standardowe zastosowania tego systemu, wykorzystywane np. przez badaczy.  

**Własna instancja Mastodona dla nietechnicznych lub zaczynających przygodę z Fediverse**  
[https://blog.tomaszdunia.pl/wlasna-instancja-mastodona/](https://blog.tomaszdunia.pl/wlasna-instancja-mastodona/)  
**INFO:** Popularność sieci społecznościowej Mastodon stale rośnie, a kolejni ludzie uciekają z tonącego Twittera właśnie do zdecentralizowanego Fediverse&rsquo;u. W tym wpisie o tym, jak stworzyć swoją własną instancję (serwer) Mastodona w najprostszy i przy tym możliwie najtańszy sposób.  

**Privacy Badger - rozszerzenie blokujące trackery**  
[https://privacybadger.org](https://privacybadger.org)  
**INFO:** Nie jest to typowy adblock (bo nie blokuje reklam), a rozszerzenie wykrywające elementy strony mogące zagrażać Twojej prywatności i wycina je. Co ciekawe, rozszerzenie uczy się i stara wywnioskować, które elementy zaciągane z zewnętrznych stron mogą posłużyć śledzeniu użytkownika.  

**GitHub Copilot X - nadchodzi nowa wersja asystenta dla programistów**  
[https://github.blog/2023-03-22-github-copilot-x-the-ai-powered-developer-experience/](https://github.blog/2023-03-22-github-copilot-x-the-ai-powered-developer-experience/)  
**INFO:** Czym wersja "X" różni się od obecnie stosowanej przez miliony developerów? Wprowadza ona między innymi funkcję chata znaną z ChatGPT, a pod spodem używa GPT-4 zamiast dawnego Codexa. Umożliwia to zaznaczenie fragmentu kodu i &lsquo;dyskusję&rsquo; z AI na jego temat oraz opisywanie modyfikacji, jakie chcemy nanieść.  

**Zasoby do nauki promp engineeringu (AI)**  
[https://www.reddit.com/r/StableDiffusion/comments/xcrm4d/useful_prompt_engineering_tools_and_resources/](https://www.reddit.com/r/StableDiffusion/comments/xcrm4d/useful_prompt_engineering_tools_and_resources/)  
**INFO:** Jak tworzyć optymalne zapytania do ChatGPT, Dall-e, Stable Diffusion i innych popularnych ostatnio rozwiązań opartych na sztucznej inteligencji? Kolekcja materiałów zgromadzona we wpisie na Reddicie.  

**Klauzule JOIN w MySQL - wyjaśnienie na przykładach**  
[https://devszczepaniak.pl/klauzule-join-sql/](https://devszczepaniak.pl/klauzule-join-sql/)  
**INFO:** Zrozumienie różnic między typami JOIN-ów w MySQL nie zawsze jest łatwe. Artykuł pokazuje na konkretnych przykładach, jak takie zapytania mogą działać i kiedy mogą nam się przydać.  

**==LINKI TYLKO DLA PATRONÓW==**

**Olbrzymia lista zasobów do nauki języków programowania, ui/ux designu, data science, algorytmiki czy gita.**  
[https://uw7.org/un_7be5b3a153d92](https://uw7.org/un_7be5b3a153d92)  
**INFO:** Kolekcja zawiera spis materiałów do nauki podzielonych na 9 głównych kategorii. Materiały zebrane są praktycznie z całej sieci, więc trudno wskazać jedno źródło tej wiedzy.  

**Kolekcja narzędzi i materiałów na temat AI w branży cybersecurity**  
[https://uw7.org/un_8b6ad1f7dd637](https://uw7.org/un_8b6ad1f7dd637)  
**INFO:** Pentesting, OSINT, generowanie fałszywych wideo, obrazów i dźwięków i wiele innych.