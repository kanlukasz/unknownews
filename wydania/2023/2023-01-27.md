Cześć!

Przybywam z zestawieniem nieco wcześniej niż zwykle. Może nawet zdążyłem przed Twoją pierwszą kawą/yerbą? ;)

Od pewnego czasu dość dużo zagadnień z IT wrzucam do siebie na Twittera. Jeśli masz tam konto i chcesz dostawać więcej interesujących treści, to dodaj mnie do obserwowanych.

 

Mam dla Ciebie dwie informacje, które mogą Cię zainteresować:
Dziś premierę ma książka "Codzienność z GPT-3". Napisaliśmy ją wspólnie z Adamem Gospodarczykiem (Overment). Do 3 lutego można ją kupić taniej (-20%) [opis książki]
Do końca promocji na kurs "Zabbix w godzinę" zostały już tylko 2 dni. Jeśli jesteś adminem, devopsem lub fanem Linuxa, to koniecznie zobacz opis kursu i przykładową lekcję.
 

Zapraszam do lektury dzisiejszego zestawienia.

 

◢ #unknownews ◣
Benchmark środowisk to prosta sprawa? Nie dla każdego...
[https://www.youtube.com/watch?v=vm1GJMp0QN4&t=1069s](https://www.youtube.com/watch?v=vm1GJMp0QN4&t=1069s)
**INFO:** To długi, godzinny film z konferencji, ale linkuję do lightning talka, który zaczyna się w 17:49. Świetna historia, jak bardzo źle można zrobić porównanie kilku środowisk chmurowych. Historia jest tak absurdalna, że aż trudna do uwierzenia ;)

**Czy kanały typu "primitive technology" to w większości fake? - analiza (film, 11 minut).**
[https://www.youtube.com/watch?v=Hvk63LADbFc](https://www.youtube.com/watch?v=Hvk63LADbFc)
**INFO:** Moda na kanały tego typu zaczęła się od oryginalnego kanału o nazwie "Primitive Technology", który był zalążkiem gatunku o takiej samej nazwie. Pamiętaj więc, że film nie atakuje oryginału (który jest OK!), a jego naśladowców. Jak wiele z pokazanych rozwiązań naprawdę działa, jak wiele budowli zostało zrobionych rękami ludzi, a przy ilu pracowały ekipy budowlane z ciężkim sprzętem?

**Którą aplikację do notatek wybrać?**
[https://pwlk.pl/aplikacje/do-notatek/](https://pwlk.pl/aplikacje/do-notatek/)
**INFO:** Omówienie 35 najpopularniejszych aplikacji. Kliknij tą, która Cię interesuje i dowiedz się, do czego jest najlepsza i jakie ma wady i zalety. Warto także skorzystać z opcji "Pomóż mi wybrać", gdzie po odpowiedzi na kilka pytań dowiesz się, która aplikacja najlepiej spełni Twoje wymagania.

**Samolutująca się płytka PCB - coś dla fanów elektroniki (film, 8 minut)**
[https://www.youtube.com/watch?v=r0csHZveVvY](https://www.youtube.com/watch?v=r0csHZveVvY)
**INFO:** Ciekawa koncepcja płytki, która nie wymaga lutowania, a jednocześnie nie jest płytką prototypową, a produkcyjną. Ustawiasz elementy na płytce, podłączasz rozwiązanie do zasilania i czekasz. Elementy zlutują się same.

**Jak mapy online znajdują najkrótszą trasę pomiędzy punktami - omówienie algorytmu A* (film 19 min)**
[https://www.youtube.com/watch?v=A60q6dcoCjw](https://www.youtube.com/watch?v=A60q6dcoCjw)
**INFO:** Istnieje wiele algorytmów wyszukiwania najkrótszej drogi pomiędzy punktami. Czym jednak jest algorytm A* (czytane jako A-star lub A-gwaiazdka) i dlaczego działa tak szybko i skutecznie? Ciekawe, wizualne omówienie tematu.

**Czy można zastąpić analityka pracującego z SQL-em za pomocą GPT-3?**
[https://www.patterns.app/blog/2023/01/18/crunchbot-sql-analyst-gpt/](https://www.patterns.app/blog/2023/01/18/crunchbot-sql-analyst-gpt/)
**INFO:** Ciekawa i dość prosta implementacja bota, który wyciąga z bazy za pomocą zapytań SQL dokładnie te dane, o które prosi niekoniecznie techniczny operator bota. Oczywiście prośbę o dane można podać w dowolnym języku i w dowolnej formie, bo za jej zrozumienie i przetworzenie na SQL odpowiada GPT-3.

**Codzienność z GPT-3 - jak wykorzystać AI w życiu codziennym [autopromocja]**
[https://gpt.zautomatyzowani.pl/?ref=unknow](https://gpt.zautomatyzowani.pl/?ref=unknow)
**INFO:** Wraz z Adamem Gospodarczykiem napisaliśmy książkę (dostępna w formie e-booka) na temat użycia GPT-3 podczas wykonywania codziennych czynności na komputerze, czy smartfonie. Niekiedy ludzie nie mają pomysłów, do czego mieliby wykorzystać taką technologię. My pomyśleliśmy o tym za nich. Na stronie znajdziesz szerszy opis publikacji.

**Operacje "fałszywej flagi" (false flag) w świecie cybersecurity**
[https://grimminck.medium.com/digital-false-flag-operations-a-how-to-guide-bc529b54cc22](https://grimminck.medium.com/digital-false-flag-operations-a-how-to-guide-bc529b54cc22)
**INFO:** Działania pod obcą flagą polegają na zrzuceniu odpowiedzialności np. za atak na kogoś innego. Analizując kod złośliwej aplikacji, zauważasz, że wszystkie nazwy zmiennych pisane są po rosyjsku? A może ransomware nie szyfruje dysków twardych, jeśli język systemu ustawiony jest na konkretną wartość? To może być zmyłka.

**Golden Kitty Awards, czyli produkty roku wg Product Hunt**
[https://www.producthunt.com/golden-kitty-awards/hall-of-fame](https://www.producthunt.com/golden-kitty-awards/hall-of-fame)
**INFO:** Serwis agregujący najciekawsze aplikacje i usługi ogłosił wyniki swojego dorocznego plebiscytu na najlepszy produkt 2022 roku. Nietrudno się domyślić kto wygrał, ale warto przeglądnąć zwycięzców, jak i 3 kolejne miejsca w każdej z kategorii. Jest szansa, że znajdziesz coś ciekawego dla siebie.

**Idea "open startup" - ciekawe przykłady**
[https://testimonial.to/resources/the-golden-era-of-being-an-open-startup-is-gone](https://testimonial.to/resources/the-golden-era-of-being-an-open-startup-is-gone)
**INFO:** Otwarty startup to podejście, w którym twórca udostępnia publicznie swoje plany rozwoju, zarobki, koszty itp. Akurat w tym wpisie autor tłumaczy, że dla niego przygoda z Open Startup już się skończyła, ale przy okazji podaje linki do wielu, bardzo ciekawych źródeł związanych z tym tematem. Warto rzucić okiem i przy okazji poklikać sobie po raportach innych firm.

**Kolekcja 50 narzędzi CLI, które mogą usprawnić Twoją pracę**
[https://dev.to/lissy93/cli-tools-you-cant-live-without-57f6](https://dev.to/lissy93/cli-tools-you-cant-live-without-57f6)
**INFO:** Spora część to zamienniki znanych, unixowych komend z dodatkowymi możliwościami. Jeśli jak ja, sporo pracujesz w terminalu, to znajdziesz tam coś dla siebie.

**Kolekcja intrygujących widoków ze Street View**
[https://neal.fun/wonders-of-street-view/](https://neal.fun/wonders-of-street-view/)
**INFO:** Klikasz "Random", a aplikacja przenosi Cię do niezwykłego (czasami absurdalnego) miejsca na Street View. Mocno wciągająca strona. Niektóre lokalizacje są mocno zaskakujące.

**Czym jest pre-caching i dlaczego warto go stosować?**
[https://www.freecodecamp.org/news/a-detailed-guide-to-pre-caching/](https://www.freecodecamp.org/news/a-detailed-guide-to-pre-caching/)
**INFO:** Nazwa zdradza, na czym polega ta technika wykorzystywania cache w swojej aplikacji, jednak z artykułu dowiesz się, do czego można to wykorzystać oraz jakie są plusi i minusy tego rozwiązania.

**Learn Accessibility - darmowy kurs online na temat dostępności stron WWW**
[https://web.dev/learn/accessibility/](https://web.dev/learn/accessibility/)
**INFO:** Kurs istnieje już od pewnego czasu, ale dość niedawno ogłoszono ukończenie prac nad nim. Wszystkie rozdziały są już publicznie dostępne. Dowiesz się z niego wszystkiego, co musisz wiedzieć o ułatwieniach dostępu dla osób z ograniczeniami ruchu/wzroku/słuchu itp.

**Interaktywna dokumentacja formatu SVG**
[https://fffuel.co/sssvg/](https://fffuel.co/sssvg/)
**INFO:** Może nie jest to dosłownie dokumentacja, ale to najlepsze słowo, jakie przyszło mi do głowy. Każdy z podstawowych elementów budulcowych plików SVG został omówiony, a Ty możesz pobawić się jego parametrami i na żywo zobaczyć, za co odpowiadają i jak wpływają na tworzone kształty.

**Jak napisać dobre CV - porady z perspektywy osoby rekrutującej**
[https://huyenchip.com/2023/01/24/what-we-look-for-in-a-candidate.html](https://huyenchip.com/2023/01/24/what-we-look-for-in-a-candidate.html)
**INFO:** Osoba przeglądająca 150-200 CV miesięcznie opowiada, na co tak naprawdę zwraca uwagę i co sprawia, że dany kandydat wygląda atrakcyjniej niż pozostali. Warto zastosować przynajmniej część tych rad u siebie.

**Wyciekła amerykańska lista no-fly, za pomocą... chińskiego Shodana i odsłoniętego Jenkinsa**
[https://www.vice.com/en/article/93a4p5/us-no-fly-list-leaks-after-being-left-in-an-unsecured-airline-server](https://www.vice.com/en/article/93a4p5/us-no-fly-list-leaks-after-being-left-in-an-unsecured-airline-server)
**INFO:** Szwajcarski hacker, korzystając z Zoomeye (coś jak Shodan) znalazł niepoprawnie zabezpieczoną instancję Jenkinsa, a w niej ponad milion wpisów na temat osób, którym nie wolno wchodzić do samolotów w USA.

**OAuth vs. JWT - czym się różnią i kiedy ich używać?**
[https://frontegg.com/blog/oauth-vs-jwt](https://frontegg.com/blog/oauth-vs-jwt)
**INFO:** Dla początkujących programistów te dwa pojęcia mogą brzmieć dość enigmatycznie, a po poznaniu ich definicji może wydawać się, że są to alternatywy. Poznaj zalety, wady i zastosowanie obu rozwiązań.

**Jak optymalizować strony WWW w 2023 roku - wg devów od Chrome**
[https://web.dev/top-cwv-2023/](https://web.dev/top-cwv-2023/)
**INFO:** Kolekcja dobrych rad optymalizacyjnych danych nie przez losowego programistę, a przez zespół dbający o rozwój silnika Chrome. Można więc uznać, że to rady z pierwszej ręki.

**Tajemniczy składnik popularności filmów na TikToku**
[https://www.theverge.com/2023/1/20/23564242/tiktok-heating-view-boosts-creators-businesses](https://www.theverge.com/2023/1/20/23564242/tiktok-heating-view-boosts-creators-businesses)
**INFO:** W sieciach społecznościowych działają skomplikowane algorytmy, które użytkownicy starają się rozgryźć. TikTok jednak przyznał ostatnio, że niektóre z viralowych nagrać stają się viralami, bo... ich pracownik klika odpowiednią opcję w panelu. No niestety, choćbyś nie wiem jak się starał, to na ten element &lsquo;algorytmu&rsquo; nie masz wpływu ;)

**Slidev - tworzenie prezentacji z użyciem Markdown**
[https://sli.dev/](https://sli.dev/)
**INFO:** Potrzebujesz na szybko przygotować schludnie wyglądającą prezentację? Wystarczy w tym celu stworzyć jeden, prosty plik Markdown ze znacznikami podziału na slajdy, a następnie wybrać odpowiednią skórkę i gotowe. Wygląda to naprawdę dobrze.

**O wydajności selektorów CSS słów kilka...**
[https://blogs.windows.com/msedgedev/2023/01/17/the-truth-about-css-selector-performance/](https://blogs.windows.com/msedgedev/2023/01/17/the-truth-about-css-selector-performance/)
**INFO:** Czy szybkość działania selektorów realnie na coś wpływa i czy przeciętny użytkownik może to zauważyć? Odpowiedź brzmi &lsquo;to zależy&rsquo;. Przeważnie jest to rzecz zupełnie pomijalna, ale przy dostatecznie częstych zmianach w drzewie DOM (np. w grach online) lub przy bardzo rozbudowanej strukturze dokumentu, może to mieć spore znaczenie. Jak więc tą wydajność mierzyć?

**Summer Afternoon - ciekawa implementacja otwartego świata w WebGL (gra)**
[https://summer-afternoon.vlucendo.com/](https://summer-afternoon.vlucendo.com/)
**INFO:** Sterujesz kursorami, skaczesz spacją. Jest to przykład proceduralnego generowania grafiki w WebGL. Celem tej gry poza zrelaksowaniem Cię (warto włączyć dźwięk dla relaksu) jest znalezienie 5 ukrytych skarbów. Świat wbrew pozorom jest dość rozległy, więc poszukiwania mogą trochę zająć

**Typescript wyjaśniony z użyciem teorii zbiorów**
[https://blog.thoughtspile.tech/2023/01/23/typescript-sets/](https://blog.thoughtspile.tech/2023/01/23/typescript-sets/)
**INFO:** JavaScript ma swoje słynne &lsquo;falsy values&rsquo;, które nieźle mieszają w głowie początkującym. Z TypeScriptem wcale nie jest łatwiej. Także posiada on swoje trudne do zrozumienia tajemnice. W tym artykule autor wyjaśnia jednak, że wiedząc, jak działają zbiory i co do takiego zbioru w TS jest podobne, można bez problemu zrozumieć, dlaczego coś działa w TypeSriptcie tak, a nie inaczej.

**Automatisch - otwartoźródłowa alternatywa dla Zapiera**
[https://automatisch.io/](https://automatisch.io/)
**INFO:** To system do automatyzacji zadań online. Obecnie oferuje mniej niż 20 integracji, ale projekt jest jeszcze świeży i z pewnością się rozwinie. Wersja selfhosted jest oczywiście darmowa. Twórcy bardzo mocno inspirowali się interfejsem Zapiera.

**Internet ma nadwagę, a problem się powiększa**
[https://idlewords.com/talks/website_obesity.htm#fixes](https://idlewords.com/talks/website_obesity.htm#fixes)
**INFO:** Przeciętny artykuł w Internecie waży więcej niż przeciętna książka. Dlaczego? Ponieważ ilość grafik, ozdobników, skryptów, styli, kodów śledzących itp. jest ogromna. Autor pokazuje, na czym polega problem i jakie niedziałające rozwiązania próbowano już zastosować w tej sprawie. Zabawne jest to, że autor wypunktowuje przewinienia z &lsquo;zaśmieceniem netu&rsquo; także na stronach... narzekających na to zjawisko :D

**Slackurity - bot pilnujący co uploadujesz na slacka**
[https://github.com/kpolley/slackurity](https://github.com/kpolley/slackurity)
**INFO:** Gdy ktoś wrzuci plik na kanał, na którym siedzi bot, wtedy osoba uploadująca zostanie zapytana, czy ten plik nie powinien przypadkiem wylądować na Google Drive. Jeśli uploadujący odpowie TAK, wtedy bot sam zajmie się uploadem pliku na gdrive i usunięciem uploadowanych danych z kanału.

**Uwaga na nieobsłużone errory w promisach (JavaScript)**
[https://jakearchibald.com/2023/unhandled-rejections/](https://jakearchibald.com/2023/unhandled-rejections/)
**INFO:** Czy Twoja aplikacja poprawnie wyłapuje wszystkie sytuacje, w których promis kończy się błędem? A jeśli tego nie robi, to czym to może skutkować i jak to zrobić poprawnie?

**Jak strona Nike wykrywa boty podczas logowania?**
[https://www.nullpt.rs/devirtualizing-nike-vm-1](https://www.nullpt.rs/devirtualizing-nike-vm-1)
**INFO:** Ciekawa analiza krok po kroku, skryptu znalezionego na stronie logowania do platformy sklepu Nike. Autor artykułu zauważył, że do strony wstrzykiwany jest tajemniczy, lekko zaciemniony kod JavaScript. Do czego on służy i jak działa? O tym w artykule.

**Przewodnik po GPU do zastosowań w AI**
[https://timdettmers.com/2023/01/16/which-gpu-for-deep-learning/](https://timdettmers.com/2023/01/16/which-gpu-for-deep-learning/)
**INFO:** Obszerny przewodnik po świecie GPU w AI. Dzięki niemu przekonasz się, jak działa GPU i jak wykonuje obliczenia, gdy trenujesz swoją sieć neuronową, a także jak dobrać odpowiednie GPU do swoich potrzeb.

**Czy to już czas oznaczać treści jako 100% AI-FREE?**
[https://substack.piszek.com/p/ai-free](https://substack.piszek.com/p/ai-free)
**INFO:** Napisany z przymrużeniem oka artykuł na temat tego, co aktualnie dzieje się w świecie tworzenia treści online. Sztuczna inteligencja powoli zaczyna być wszędobylska, a z czasem wcale nie będzie jej mniej.

**Git-sim - wizualny symulator operacji na repozytorium**
[https://initialcommit.com/blog/git-sim](https://initialcommit.com/blog/git-sim)
**INFO:** Każdy z nas oczywiście zna "-dry-run", ale o wiele łatwiej byłoby zobaczyć w formie graficznej, co konkretnie się stanie, czy np. jakiś ogromny merge. Przyjemne i bardzo proste narzędzie. Nie wymaga nauki obsługi. Po prostu zamiast &lsquo;git&rsquo; wpisujesz &lsquo;git-sim&rsquo; i reszta składni się nie zmienia. To uruchomi symulację.

**ASCIIFlow - narzędzie do tworzenia diagramów ASCII**
[https://asciiflow.com/](https://asciiflow.com/)
**INFO:** Dzięki temu rozwiązaniu zaprojektujesz diagram (np. wyjaśnienia algorytmu, schemat infrastruktury itp.), ale w formie tekstowej. Idealnie nadaje się do umieszczenia w dokumentacji technicznej, o ile zależy Ci na utrzymaniu tekstowej formy danych.

**Canary token w postaci karty kredytowej**
[https://blog.thinkst.com/2023/01/swipe-right-on-our-new-credit-card-tokens.html](https://blog.thinkst.com/2023/01/swipe-right-on-our-new-credit-card-tokens.html)
**INFO:** Generujesz numer karty kredytowej, przypisujesz go do jednego z testowych klientów w bazie swojej firmy. Gdy baza wycieknie, a ktokolwiek użyje tego podstawionego numeru karty, Ty natychmiast otrzymasz o tym powiadomienie. Sprytne!

**==LINKI TYLKO DLA PATRONÓW==**

**Ogromna kolekcja projektów opartych o sztuczną inteligencję**
[https://uw7.org/un_d8537cc0af0b7](https://uw7.org/un_d8537cc0af0b7)
**INFO:** Niezależnie od tego, na jak oryginalny pomysł użycia AI wpadłeś, to istnieje ogromne prawdopodobieństwo, że ktoś już to wcześniej zrobił. Ta baza gromadzi projekty tego typu.

**Synteza głosu na podstawie 30 sekund nagrania audio (audio deepfake).**
[https://uw7.org/un_a0d8163d3ba3b](https://uw7.org/un_a0d8163d3ba3b)
**INFO:** Obsługuje obecnie jedynie język angielski, ale gdy wrzucisz nagranie w języku polskim (jako próbkę do nauki), to także zadziała dość przyzwoicie, ale output będzie tylko po angielsku. Dzięki temu oprogramowaniu każdy polityk zacznie płynnie mówić po angielsku ;) Sugeruję używać w skrajnie odpowiedzialny sposób. Jakość generowanej podróbki jest imponująca, ale trzeba trochę pobawić się ustawieniami, aby uzyskać dobry efekt. O tym sofcie ostatnio zrobiło się głośno, więc może już o nim słyszałeś, ale wrzucam go w wersji &lsquo;dla patronów&rsquo;, aby mniej odpowiedzialne osoby nie używały go do trollingu.