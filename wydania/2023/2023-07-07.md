Cześć!

Jak w każdy piątek (niezmiennie od wielu lat), przygotowałem kolejny przegląd ciekawych treści z branży IT. Dziś szczególnie polecam Ci trzy pierwsze linki z zestawienia, które najbardziej przypadły mi do gustu.

Film o Korei Północnej jest dłuuugi, ale wciąga i momentami bawi, a historia o tworzeniu stron metodami z lat 90-tych to dla mnie powrót do czasów, gdy jako młody WebDev tworzyłem strony w HTML 3.2, a CSS umiał wtedy co najwyżej zmienić rozmiar/kolor fonta i ustawiać marginesy 😉

A! Jeszcze odrobina prywaty.

Jeśli jesteś z Krakowa lub okolic, to 20 lipca o 17:30 będę prowadził prelekcję na temat sztucznej inteligencji i jej zastosowania w świecie programistów. NIE będzie o generowaniu kodu, a o integracji AI z istniejącymi systemami. Więcej informacji:

https://www.meetup.com/future-meetup/events/294495468/

 

To co? Czas zostawić piątkowe taski w pracy i zacząć pochłaniać unknowNews 😏

 

◢ #unknownews ◣

**Zbudujmy prostą stronę, ale... mamy rok 1999 :)**  
[https://medium.com/@mihauco/how-to-create-a-personal-website-but-its-1999-48283b1f5be4](https://medium.com/@mihauco/how-to-create-a-personal-website-but-its-1999-48283b1f5be4)  
**INFO:** Autor podejmuje wyzwanie, aby stworzyć rozbudowaną stronę internetową korzystającą z JS i CSS, ale musi ona dobrze działać na Windows 98 z przeglądarkami Internet Explorer 5 i Netscape Navigator 4.51 oraz musi być napisana z użyciem edytorów/IDE z tamtych czasów. Ciekawy eksperyment uświadamiający jak bardzo zmienił się temat webdevelopmentu od tamtych czasów.  

**Kto zabił Google Readera?**  
[https://www.theverge.com/23778253/google-reader-death-2013-rss-social](https://www.theverge.com/23778253/google-reader-death-2013-rss-social)  
**INFO:** Minęło 10 lat od zamknięcia tego serwisu. Artykuł opowiada historię jego powstania, rozwoju, a także tego, jak wyglądał jego koniec. Co poszło nie tak?  

**Na czym, po co i ile zarabia Korea Północna? (film, 40 minut)**  
[https://www.youtube.com/watch?v=8NK0siegoTY](https://www.youtube.com/watch?v=8NK0siegoTY)  
**INFO:** Prezentacja Mateusza Ossowskiego z ubiegłorocznej konferencji 'Oh My Hack'. Autor opowiada głównie o cyberatakach realizowanych przez wspomniane państwo oraz dzieli się garścią interesujących ciekawostek. Przyjemne i momentami zabawne wystąpienie.  

**Upadające sieci społecznościowe - co poszło nie tak?**  
[https://gizmodo.com/why-these-social-networks-failed-so-badly-1836996164](https://gizmodo.com/why-these-social-networks-failed-so-badly-1836996164)  
**INFO:** Czego brakowało Google+, że przegrał z Facebookiem? Co zabiło MySpace? Dlaczego Vine musiało zniknąć? Artykuł omawia łącznie 11 ciekawych przypadków sieci społecznościowych, które już nie istnieją, a które albo dobrze się zapowiadały, albo nawet podbijały rynek.  

**Jedna linia kodu zniszczyła rakietę kosmiczną? - przypadek Ariane 5**  
[https://jam.dev/blog/famous-bugs-rocket-launch](https://jam.dev/blog/famous-bugs-rocket-launch)  
**INFO:** Analiza buga programistycznego, który w roku 1996 doprowadził do eksplozjii (a dokładniej mówiąc: do samozniszczenia) wartej ponad pół miliona euro rakiety.  

**Na czym pracują developerzy? - soft, gadżety, konfiguracje**  
[https://uses.tech/](https://uses.tech/)  
**INFO:** Strony "USES" nie są jeszcze zbyt popularne w Polsce, ale na świecie tworzy je wielu ludzi z branży IT. Są to kompilacje softu, konfiguracji, hardware, wyposażenia (np. jaki mają monitor, jakie biurko itp.) używanego przez daną osobę. Ta strona może Cię pochłonąć na dłuższą chwilę, ale być może też zainspiruje Cię do poznania jakiegoś nowego softu, czy gadżetu. Niektóre ze stron są bardzo ubogie, a inne skrajnie rozbudowane. Też mam swoją stronę USES.  

**Powolny upadek StackOveflow, to NIE wina AI?!**  
[https://blog.gopenai.com/the-strange-death-of-stack-overflow-cda2921f37fb](https://blog.gopenai.com/the-strange-death-of-stack-overflow-cda2921f37fb)  
**INFO:** Od okolic 2014 roku, aktywność na portalu StackOverflow spada, pomimo zachowania stabilnego wzrostu liczby użytkowników. Skąd ta dziwna zależność? Ostatnio sporo mówiło się o tym, że AI stało się gwoździem do trumny tego serwisu, ale czy ich problemy nie zaczęły się 9-10 lat wcześniej?  

**Obliczenia 'Back of the Envelope' - czym są i dlaczego mogą Ci się przydać?**  
[https://systemdesign.one/back-of-the-envelope](https://systemdesign.one/back-of-the-envelope)  
**INFO:** W branży IT przeważnie stosuje się bardzo dokładne obliczenia. Dlaczego więc miałbyś zacząć używać tych mniej dokładnych, szacunkowych i jak miałyby Ci one pomóc w projektowaniu systemów? Tego dowiesz się z artykułu.  

**Co się dzieje, gdy wpisujesz adres URL w przeglądarkę?**  
[https://systemdesign.one/what-happens-when-you-type-url-into-your-browser](https://systemdesign.one/what-happens-when-you-type-url-into-your-browser)  
**INFO:** To popularne pytanie na rozmowach o pracę w branży IT, które pokazuje, jak dobrze rozumiesz technologie działające w Internecie. Ten artykuł rozkłada cały proces na kolejne kroki i wyjaśnia je.  

**Alokacja pamięci - jak działają malloc i free?**  
[https://samwho.dev/memory-allocation/](https://samwho.dev/memory-allocation/)  
**INFO:** Interaktywne przedstawienie wspomnianych zagadnień. Idealne wyjaśnienie dla każdego, kto chce bardziej dogłębnie dowiedzieć się, jak działają aplikacje i języki programowania.  

**CSS o ograniczonym zasięgu - Scoped CSS**  
[https://keithjgrant.com/posts/2023/04/scoped-css-is-back/](https://keithjgrant.com/posts/2023/04/scoped-css-is-back/)  
**INFO:** Jednym z największych problemów przy stylowaniu elementów na stronie jest dziedziczenie atrybutów. Niekiedy ustawienia z elementu nadrzędnego wpadają do podrzędnego. Aż chciałoby się zaimplementować funkcję "nie dziedzicz tego!". Scoped CSS rozwiązuje ten problem.  

**DISCO - model AI generujący taniec na podstawie fotki osoby**  
[https://disco-dance.github.io/](https://disco-dance.github.io/)  
**INFO:** Nowy model za pomocą AI potrafi wygenerować tańce podobne do tych rodem z TikToka. Nie wygląda to jeszcze tak super, jak można by się spodziewać (widać rozmycia, przeskoki w klatkach, liczne artefakty itp.), ale już i tak osiągnięto imponujący poziom zaawansowania.  

**Zainteresowanie ChatGPT zaczyna się stabilizować?**  
[https://www.similarweb.com/blog/insights/ai-news/chatgpt-traffic-drops/](https://www.similarweb.com/blog/insights/ai-news/chatgpt-traffic-drops/)  
**INFO:** W czerwcu ruch na stronie czatu spadł o niemal 10%, a liczba unikalnych użytkowników spadła o 5,7%. To pierwsze takie spadki. O ile strona z UI chatu zalicza spadki ruchu, to platforma dla developerów wręcz przeciwnie.  

**Co sprawia, że współczesne komputery działają tak wolno?**  
[https://jmmv.dev/2023/06/fast-machines-slow-machines.html](https://jmmv.dev/2023/06/fast-machines-slow-machines.html)  
**INFO:** Autor odwołuje się do swojego wiralowego wątku na Twitterze, na którym pokazał jak super płynnie działa interfejs użytkownika na wiekowym komputerze z Windows NT i jak wolno działa on na współczesnym sprzęcie z Windows 11. Co sprawia, że nowe, o wiele mocniejsze komputery stają się mniej responsywne i bardziej ociężałe?  

**Jak działa OAuth2 - proste wyjaśnienie (film, 5 minut)**  
[https://www.youtube.com/watch?v=ZV5yTm4pT8g](https://www.youtube.com/watch?v=ZV5yTm4pT8g)  
**INFO:** W tym wideo autor stara się przedstawić protokół OAuth2 w możliwie prosty i przystępny sposób. Warto rzucić okiem i usystematyzować swoją wiedzę.  

**Drag and drop w aplikacjach webowych**  
[https://www.redblobgames.com/making-of/draggable/](https://www.redblobgames.com/making-of/draggable/)  
**INFO:** Zaimplementowanie takiego zachowania może wydawać się dość proste (mnóstwo bibliotek to oferuje), ale po drodze można natknąć się na kilka przeszkód. Artykuł omawia jak poprawnie zaimplementować tego rodzaju zachowanie.  

**Alias Traversals w Nginx - jak wielką różnicę robi jeden slash?**  
[https://labs.hakaioffsec.com/nginx-alias-traversal/](https://labs.hakaioffsec.com/nginx-alias-traversal/)  
**INFO:** Drobna (dosłownie jeden znak) literówka w konfiguracji serwera NGINX może doprowadzić do tego, że przypadkiem udostępnisz w internecie całą zawartość serwera webowego. Artykuł opisuję, na czym polega luka i jak ją wykorzystać.  

**Platforma HEY (poczta email) przeszła z chmury do klasycznych serwerów**  
[https://world.hey.com/dhh/we-have-left-the-cloud-251760fb](https://world.hey.com/dhh/we-have-left-the-cloud-251760fb)  
**INFO:** David Heinemeier hansson (znany jakoi 'DHH') już rok temu zapowiadał wielką migrację na dedyki. W tym roku firma zrealizowała jego zapowiedzi. Warto rzucić okiem na powody wyjścia i przy okazji przeczytać poprzednie teksty, do których linkuje ten wpis.  

**Wyszukiwarka dokumentacji AWS napędzana przez AI**  
[https://www.awsdocsgpt.com/](https://www.awsdocsgpt.com/)  
**INFO:** Zamiast bezpośrednio czytać dokumentację, możesz po prostu zapytać AI o to, czego szukasz, a temat zostanie dla Ciebie możliwie szczegółowo opracowany. Może się przydać, gdy chcesz bardzo szybko odnaleźć jakąś drobnostkę, ale nie pamiętasz, gdzie o tym pisano. Wyszukiwarka poza opracowaniem odpowiedzi zwraca także linki do źródeł swojej wiedzy.  

**API do GPT-4 jest już publicznie dostępne (bez waitlisty)**  
[https://openai.com/blog/gpt-4-api-general-availability](https://openai.com/blog/gpt-4-api-general-availability)  
**INFO:** Dobra wiadomość dla programistów. Jeśli jesteś płatnym użytkownikiem API (czyli wydałeś na nie przynajmniej 1 centa), to masz już dostęp do GPT-4. Pojawiło się także kilka zmian programistycznych w związku z DALL-E, Whisperem i ze starymi modelami z kategorii 'completion'. Warto rzucić okiem.  

**Mofi - inteligentne narzędzie do wycinania fragmentów audio**  
[https://mofi.loud.red/](https://mofi.loud.red/)  
**INFO:** Prawdopodobnie znasz ten efekt z aplikacji graficznych, gdzie jesteś w stanie wymazać z fotki np. turystów, drzewa, czy samochody. Wyobraź sobie, że jesteś w stanie zrobić to samo z plikiem dźwiękowym. Na tym właśnie polega działanie Mofi. Uploadujesz np. piosenkę i zaznaczasz, które fragmenty są spoko, które Ci się nie podobają, a algorytm postara się wyciąć to, co nie pasuje, ukrywając przy tym wycięte dziury tak, aby były możliwie niewykrywalne.  

**Warp vs Fig - porównanie dwóch popularnych terminali (film, 14 minut)**  
[https://www.youtube.com/watch?v=GHKy8cTg1kA](https://www.youtube.com/watch?v=GHKy8cTg1kA)  
**INFO:** Nadal używasz tradycyjnego, dostępnego w systemie terminala? Może warto przesiąść się na wspieranego przez AI Warpa albo poznać Figa, który da Ci supermoce, podczas pracy w CLI? Który z nich wybrać i co tak naprawdę one oferują?  

**Funkcja detekcji wypadków samochodowych w iPhone jest super, ale nie na imprezie**  
[https://gizmodo.com/iphones-false-911-calls-bonnaroo-android-uk-999-1850576151](https://gizmodo.com/iphones-false-911-calls-bonnaroo-android-uk-999-1850576151)  
**INFO:** Na festiwalu muzycznym Bonnaroo, niektórzy z tańczących użytkowników iPhonów 14 i 14 Pro byli klasyfikowani jako ofiary wypadków samochodowych. Brzmi zabawnie, ale jednak generuje zbyteczny ruch na infolinii 911.  

**eruda - devtoolsy dla przeglądarek mobilnych**  
[https://github.com/liriliri/eruda](https://github.com/liriliri/eruda)  
**INFO:** Potrzebujesz podglądu konsoli JS na smartofonie? A może przydałaby Ci się opcja 'inspect element'? Eruda to załatwia. Po prostu osadź fragment kodu JS na stronie, nad którą pracujesz i gotowe - masz dostęp do namiastki DevToolsów znanych np. z Chrome. Jeśli chcesz zobaczyć, jak to wygląda w praktyce, to kliknij linka z sekcji 'about'.  

**Lista 25 narzędzi i taktyk do zabezpieczania aplikacji - e-book (90 stron)**  
[https://brightinventions.pl/blog/infrastructure-reconnaissance-tools-for-your-app-security/](https://brightinventions.pl/blog/infrastructure-reconnaissance-tools-for-your-app-security/)  
**INFO:** Darmowy e-book przedstawiający popularne narzędzia open sourcowe, które mogą pomóc Ci podnieść poziom bezpieczeństwa w aplikacji webowej. Dodatkowo, w publikacji znajdziesz odwołania do dokumentów, które pomogą Ci usystematyzować metody testowania i zabezpieczania aplikacji. Aby pobrać e-booka, trzeba podać swój adres mailowy.  

**Micromorty - jak niebezpieczne są codzienne aktywności?**  
[https://micromorts.rip/](https://micromorts.rip/)  
**INFO:** Micromort to jednostka określająca, z jak dużym prawdopodobieństwem (na milion prób) umrzesz, wykonując daną akcję. Ciekawe zestawienie zagrożenia śmiercią: wstawanie z łóżka po 45 roku życia vs. latanie na paralotni albo poród w szpitalu vs. base jumping. Czy ta wiedza Ci się do czegoś przyda? Nie ;)  

**VPN od Mozilli - już dostępny w Polsce**  
[https://www.mozilla.org/en-US/products/vpn/](https://www.mozilla.org/en-US/products/vpn/)  
**INFO:** Długo zapowiadany VPN od Mozilli jest już dostępny w naszym kraju i oferuje dostęp do serwerów z ponad 35 krajów za około 22zł/msc (przy płatności rocznej). Cena jest raczej przeciętna, a gdy doczyta się, że Mozilla jest w zasadzie tylko resellerem Mullvad VPN, to oferta wygląda raczej słabo. Na korzyść projektu przemawia dedykowana aplikacja, która dorzuca do standardowego 'mullavad-owego VPNa' nowe opcje.  

**CallToInspiration - inspiracje do projektów UX**  
[https://calltoinspiration.com/](https://calltoinspiration.com/)  
**INFO:** Jak powinien wyglądać formularz logowania albo kalendarz, albo komunikat z błędem, albo... po prostu zainspiruj się, oglądając gotowe projekty z ciekawymi implementacjami popularnych elementów na stronie.  

**Wielka kolekcja instrukcji do klocków LEGO**  
[https://archive.org/details/lego-set-instructions](https://archive.org/details/lego-set-instructions)  
**INFO:** Archiwum sieciowe zarchiwizowało ponad 6800 oryginalnych instrukcji z klocków LEGO. Wyszukiwarka (ta po lewej, nie ta górna) pomoże Ci znaleźć inspirację na budowle. Instrukcje mogą Ci się przydać, jeśli masz dzieci, albo... jeśli masz siebie i też lubisz bawić się klockami ;)  

**Melofi - odtwarzacz muzyki Lofi z dodatkowymi narzędziami**  
[https://melofi.app/](https://melofi.app/)  
**INFO:** Być może znasz narzędzia poprawiające skupienie, takie jak Endel, czy BrainFM. Są fajne, ale i płatne. Melofi to darmowy projekt, który oferuje dostęp do muzyki, ale poza jej odtwarzaniem możesz w ustawieniach sceny dorzucić np. efekty takie jak kawiarniany gwar, odgłosy deszczu, czy odgłosy natury. Muzykę można zaciągać z bezpłatnej bazy projektu, jak i ze Spotify. Rzuć okiem także na narzędzia dodatkowe.  

**Biblioteka do usuwania tła ze zdjęć - w 100% frontendowa**  
[https://github.com/imgly/background-removal-js](https://github.com/imgly/background-removal-js)  
**INFO:** Wiem, że takich narzędzi istnieją już dziesiątki, ale to jest otwartoźródłowe i do tego na licencji GPL-3.0, więc dzięki niej, bez większych problemów możesz dorzucić funkcję usuwania tła do swojej aplikacji webowej, bez konieczności korzystania z płatnych API.  

**Alternatywa Scribehow dla Firefoxa (generator tutoriali point and click)**  
[https://what-to-click.com/](https://what-to-click.com/)  
**INFO:** Chcesz pokazać komuś krok po kroku, jak działa Twoja aplikacja webowa i jak wykonać w niej pewne kroki? Najprościej jest zrobić to za pomocą dobrze opisanych zrzutów ekranu z zaznaczonymi miejscami, gdzie użytkownik powinien kliknąć. Dokładnie to realizuje rozszerzenie "What to click". To klon znanego Scribehow, tylko darmowi i otwartoźródłowy.  

**==LINKI TYLKO DLA PATRONÓW==**

**Zbuduj prompta dla AI na podstawie obrazu**  
[https://uw7.org/un_8ad7d78d96605/](https://uw7.org/un_8ad7d78d96605/)  
**INFO:** Masz zdjęcie i chcesz wygenerować coś podobnego pod względem kompozycji, ale np. w Midjourney? Problem polega na tym, że nie umiesz napisać odpowiedniego prompta? To narzędzie przygotuje go dla Ciebie. Kliknij ikonę uploadu fotki, zamiast pisać opis.  

**Kurs online z projektowania systemów na dużą skalę (darmowy)**  
[https://uw7.org/un_a2626b49cebd7/](https://uw7.org/un_a2626b49cebd7/)  
**INFO:** Materiał jest w formie tekstowej i zawiera sporo porad na temat projektowania systemów. Ta wiedza może się przydać nie tylko do tworzenia skalowalnych rozwiązań, ale także jako materiał do przygotowania się na rozmowę techniczną np. na stanowisko architekta systemowego.