Cześć!

Kończy się kolejny tydzień, a ja niezmiennie, od lat, przybywam z zestawieniem ciekawych treści z branży IT - prosto do Twojej skrzynki mailowej.

Dziś mam dla Ciebie prywatnego newsa w ramach autopromocji.

Tylko do niedzieli do północy (23:59 😉) możesz kupić kurs Javy, którego jestem wydawcą (autorem jest Michał Gellert). Linka do kursu znajdziesz na pozycji nr 7. Jest tam także przykładowa lekcja i spis poruszanych zagadnień.

 

OK, a teraz zapraszam do lektury :)

 

◢ #unknownews ◣

**Muzyka do programowania - zbiór mixów**
[https://musicforprogramming.net/about](https://musicforprogramming.net/about)
**INFO:** To bardzo specyficzna kolekcja muzyki przygotowana w taki sposób, aby pozwolić Ci lepiej skupić się na zadaniu, bez niepotrzebnego rozpraszania. Łącznie do dyspozycji dostajemy 65 mixów (każdy da się ściągnąć jako mp3 lub słuchać ze strony). Na początku brzmi to tak sobie, ale po dłuższej chwili spędzonej z tą muzyką, faktycznie da się przy niej przyjemnie pracować.

**Satelitarny system SOS w nowych iPhonach - jak to wygląda w praktyce?**
[https://www.theverge.com/2022/11/15/23457970/iphone-14-emergency-sos-satellite-ios-16](https://www.theverge.com/2022/11/15/23457970/iphone-14-emergency-sos-satellite-ios-16)
**INFO:** Nowy system SOS właśnie jest uruchamiany w USA i Kanadzie. W grudniu pojawi się we Francji, Niemczech, Irlandii oraz UK. Usługa pozwala wysłać SMS-a do najbliższej jednostki ratunkowej. Jeśli w pobliżu nie będzie żadnej jednostki, do której można wysłać wiadomość tekstową, to Apple zadzwoni do nich w naszym imieniu. Jak ta usługa wygląda jednak w praktyce? Przeprowadzono realne testy w terenie. Nie działa to super, ale w zagrażających życiu sytuacjach powinno wystarczyć. Trochę jak korzystanie z netu w latach 90 na modemie ;)

**Czy właśnie pęka kolejna bańka dot-comowa? Na to wygląda.**
[https://world.hey.com/dhh/the-bubble-has-popped-for-unprofitable-software-companies-2a0a5f57](https://world.hey.com/dhh/the-bubble-has-popped-for-unprofitable-software-companies-2a0a5f57)
**INFO:** Przemyślenia Davida Hansona (jednego z szefów Basecampa i twórcy Ruby on Rails przy okazji) na temat tego, co aktualnie dzieje się z firmami z branży IT na amerykańskiej giełdzie. Jeśli nie śledzisz tematu, to powiem, że dzieje się bardzo źle. Co ciekawe, sporo nawet bardzo dobrze znanych SaaS-ów zmierza ku upadkowi. Warto przeczytać.

**Która twarz jest prawdziwa? - czy rozpoznasz obraz stworzony przez AI?**
[https://www.whichfaceisreal.com/](https://www.whichfaceisreal.com/)
**INFO:** Czy jesteś w stanie odróżnić, która z twarzy pochodzi z projektu "This person doesn&rsquo;t exists", a która jest fotografią realnej osoby? Muszę przyznać, że AI staje się coraz bardziej skuteczne w generowaniu obrazów, bo jeśli fotka nie ma jakichś znaczących defektów i artefaktów, to myliłem się w 60% przypadków.

**Domeny .IO - historia i kontrowersje z nimi związane**
[https://j3s.sh/thought/.io-domains-considered-harmful.html](https://j3s.sh/thought/.io-domains-considered-harmful.html)
**INFO:** Końcówka IO to prawdopodobnie ulubiony TLD w Dolinie Krzemowej, ale czy wiesz, co ta domena oznacza (do jakiego terytorium należy), albo kto czerpie zyski z jej sprzedaży? Artykuł wyjaśnia, co jest nie tak z tą domeną i dlaczego (z powodów głównie ideologicznych) nie powinno się jej używać.

**Używany Kindle jako element inteligentnego domu?**
[https://matthealy.com/kindle](https://matthealy.com/kindle)
**INFO:** Chcesz prezentować dane (np. prognozę pogody, kursy walut itp.) na wyświetlaczu e-ink? Można to zrealizować z użyciem Raspberry Pi połączonego z wyświetlaczem e-ink, ale można o wiele taniej użyć starego Kindle. Sztuczka polega na zrootowaniu urządzenia i zmuszeniu go do wyświetlania statycznego, odświeżanego (po stronie serwera) co minutę obrazka. Wyświetlacz nie będzie co prawda interaktywny, ale i tak może to wyglądać i działać naprawdę dobrze.

**Java Discord Bot - kurs języka Java dla początkujących (nauka od zera) [autopromocja]**
[https://jdb.mikr.us/](https://jdb.mikr.us/)
**INFO:** Skondensowany (~90 minut) kurs programowania w języku Java na przykładzie tworzenia bota do Discorda. Poznaj podstawy języka, pracy z IDE i operacje niezbędne do stworzenia swoich pierwszych aplikacji. Do niedzieli (20.11) obowiązuje niższa, premierowa cena.

**Nadawanie na falach FM z Raspberry Pi - wlaściwie bez dodatkowego sprzętu**
[http://www.icrobotics.co.uk/wiki/index.php/Turning_the_Raspberry_Pi_Into_an_FM_Transmitter](http://www.icrobotics.co.uk/wiki/index.php/Turning_the_Raspberry_Pi_Into_an_FM_Transmitter)
**INFO:** Do zrealizowania nadajnika FM z użyciem malinki potrzebujesz jedynie jakieś 20cm kabla robiącego za antenę (podpiętego do GPIO 4), pliku WAV z dźwiękiem do nadania oraz 2 linie kodu Pythona (wszystko realizuje gotowa biblioteka).

**Zrozumieć cyberbezpieczeństwo - darmowy ebook**
[https://trojanczyk.pl/zrozumiec-cyberbezpieczenstwo/](https://trojanczyk.pl/zrozumiec-cyberbezpieczenstwo/)
**INFO:** Przegląd cyberataków z lat 2020-2022 + opisy rodzajów ataków. Ściągasz za darmo i bez podawania maila. Łącznie 57 stron. Warto zauważyć, że ebook powstał w celach charytatywnych. Rzuć okiem na ostatnią stronę przed bibliografią i jeśli masz na to ochotę, wesprzyj wymienione tam stowarzyszenie.

**FTX - Jak doszło do upadku jednej z największych giełd crypto?**
[https://twitter.com/krlukasik/status/1591822503500042243?s=12&t=VxIfr_xEShXYsVwZUdI2yA](https://twitter.com/krlukasik/status/1591822503500042243?s=12&t=VxIfr_xEShXYsVwZUdI2yA)
**INFO:** Krótki opis (w postaci wątku na Twitterze) upadku FTX. Kto za tym stoi i które wydarzenia stanowiły prawdziwy gwóźdź do trumny giełdy? O tym w wątku.

**Droga przez mękę - czyli publikacja aplikacji w Google Play**
[https://danfitdegree.hashnode.dev/nothing-has-ever-angered-me-more-than-the-google-play-team](https://danfitdegree.hashnode.dev/nothing-has-ever-angered-me-more-than-the-google-play-team)
**INFO:** Ciekawy artykuł o kłodach, jakie Google rzuca pod nogi deweloperom aplikacji na Play Store. Historia opisana jest z punktu widzenia nie początkującego programisty, a osoby mającej już 100 opublikowanych aplikacji. Co ciekawe, wspomniane problemy dotyczą publikacji aktualizacji do appek, a nie nowych produkcji.

**Githubowe wizytówki - generator**
[https://crd.so/unkn0w](https://crd.so/unkn0w)
**INFO:** Nie masz pomysłu na swoją wizytówkę jako programista? Podaj nazwę swojego użytkownika na Githubie, a w odpowiedzi dostaniesz gotowy projekt. Bardzo geekowe, ale i fajne :)

**Dlaczego z-index nie działa? - o co chodzi z jego wartościami?**
[https://frontlive.pl/blog/css-z-index](https://frontlive.pl/blog/css-z-index)
**INFO:** Nakładanie się elementów na stronie to jeden z odwiecznych problemów frontendowców. Niby wystarczy jedynie ustawić sprytnie z-index i wszystko powinno działać OK. Co jednak gdy nawet wartości typu 999999 nie dają żadnego efektu? Dobre wyjaśnienie, o co naprawdę chodzi w tym parametrze.

**Ilustrowany przewodnik po tunelach SSH**
[https://iximiuz.com/en/posts/ssh-tunnels/](https://iximiuz.com/en/posts/ssh-tunnels/)
**INFO:** Czym różni się lokalne forwardowanie od zdalnego? o co chodzi z tunelem reverse? Jak to wszystko działa, do czego jest użyteczne i jak to skonfigurować? Odpowiedzi na te pytania poznasz, czytając ten poradnik.

**Obrazkowe wprowadzenie do CSS-owego grida**
[https://dev.to/joyshaheb/css-grid-cheat-sheet-illustrated-in-2021-1a3](https://dev.to/joyshaheb/css-grid-cheat-sheet-illustrated-in-2021-1a3)
**INFO:** Jeśli nadal masz problemy ze zrozumieniem zawiłości związanych z gridem w CSS, to wierzę, że pokazanie tego na obrazkach z użyciem sympatycznych jednorożców sprawi, że ostatecznie zrozumiesz temat ;)

**Zabezpiecz swoje nieużywane domeny przed spamem**
[https://www.mailhardener.com/kb/hardening-unused-domains](https://www.mailhardener.com/kb/hardening-unused-domains)
**INFO:** Kupiłeś domenę, nie używasz jej i nie prowadzi ona do żadnego serwera docelowego? Może ona w pewnych sytuacjach zostać wykorzystana do złych celów związanych ze spamem mailowym. Artykuł wyjaśni Ci, co i jak należy zabezpieczyć.

**Wszyscy wiemy czym jest &lsquo;boilerplate&rsquo;, ale skąd ta nazwa?**
[https://buttondown.email/hillelwayne/archive/why-do-we-call-it-boilerplate-code/](https://buttondown.email/hillelwayne/archive/why-do-we-call-it-boilerplate-code/)
**INFO:** Słyszałeś np. o "HTML5 Boilerplate"? Większość programistów na wyczucie wie, o co chodzi, ale skąd wzięła się ta dziwna nazwa "boilerplate" i co ona naprawdę oznacza? Odrobina etymologii.

**Notion wprowadza doradcę AI do generowania tekstu**
[https://www.notion.so/ai?wr=ac745f6bd498f46a](https://www.notion.so/ai?wr=ac745f6bd498f46a)
**INFO:** Świetne połączenie Notion z GPT-3. Taka integracja pomaga szybko tworzyć rozbudowane teksty, spisy treści, listy pomysłów itp. Warto zobaczyć jak to wygląda. Niestety, aby skorzystać z nowej funkcji, trzeba dopisać się do listy oczekujących, a kolejka nie jest krótka...

**Jak przygotować pythonową paczkę w 2022 roku?**
[https://mathspp.com/blog/how-to-create-a-python-package-in-2022](https://mathspp.com/blog/how-to-create-a-python-package-in-2022)
**INFO:** Chcesz opublikować swoją paczkę w repozytorium? Jak ją zbudować, jak przygotować testy, o jakie elementy musisz zadbać przed rozpoczęciem jej oficjalnej dystrybucji? Na te i inne pytania poznasz odpowiedź w tym rozbudowanym artykule

**Wszystko, co chcesz wiedzieć o eventach w JavaScript**
[https://blog.openreplay.com/all-about-javascript-events/](https://blog.openreplay.com/all-about-javascript-events/)
**INFO:** Jak działają, jak tworzyć własne eventy, jak je wywoływać i w jaki sposób następuje ich propagacja? Bardzo dobry wstęp do tematu.

**Puppertino - framework CSS zgodny z designem Apple**
[https://codedgar.github.io/Puppertino/](https://codedgar.github.io/Puppertino/)
**INFO:** Podoba Ci się estetyka systemów MacOS, iOS, iPadOS? Ten framework pozwoli przenieść ten styl elementów znany z tych systemów do Twojej aplikacji webowej. Kliknij &lsquo;Examples&rsquo;, aby zobaczyć, jak stylowane są poszczególne elementy.

**Futurepedia - wielka baza projektów AI**
[https://www.futurepedia.io/](https://www.futurepedia.io/)
**INFO:** Spis narzędzi online bazujących na sztucznej inteligencji. Generator ytekstu, kodu, obrazów, audio i inne.

**A gdyby tak stworzyć własny czytnik RSS/Atom?**
[https://jackevansevo.github.io/posts/struggles-of-building-an-rss-feed-reader/](https://jackevansevo.github.io/posts/struggles-of-building-an-rss-feed-reader/)
**INFO:** Opis nieoczywistych problemów, na jakie napotkał programista, gdy zabrał się za tworzenie czytnika RSS. Jego aplikacja miała trochę więcej możliwości niż tylko czytanie feeda. Warto rzucić okiem, zwłaszcza jeśli kiedykolwiek zapragniesz dodać do swojej aplikacji obsługę RSS-ów.

**Jak dodać biometryczne uwierzytelnienie do swojej aplikacji webowej?**
[https://stackoverflow.blog/2022/11/16/biometric-authentication-for-web-devs/](https://stackoverflow.blog/2022/11/16/biometric-authentication-for-web-devs/)
**INFO:** Chcesz, aby użytkownik logował się np. odciskiem palca, ponieważ posiada urządzenie z wbudowanym czytnikiem odcisków? A może wolisz wykorzystać FaceID? Ten artykuł wyjaśni Ci, jak się za to zabrać (jest to dość łatwe!).

**Jak to jest z inwestowaniem w najpopularniejszego crypto coina?**
[https://gizmodo.com/bitcoin-crypto-bank-of-international-settlements-1849784466](https://gizmodo.com/bitcoin-crypto-bank-of-international-settlements-1849784466)
**INFO:** "Bank for International Settlements" opublikował wyniki swoich analiz na temat tego, jak wyglądają zyski/straty inwestorów z lat 2015-2022. Rezultaty badań nie są bardzo odkrywcze... większość inwestorów straciła pieniądze.

**Dlaczego Evernote nie wykorzystał swojego potencjału?**
[https://nira.com/evernote-history/](https://nira.com/evernote-history/)
**INFO:** Evernote zaliczył sporo wpadek, błędnych decyzji i kiepskich premier swoich produktów. Przyszłość tej aplikacji nie jest pewna. W artykule można przeczytać całą historię rozwoju tego softu, a nawet zobaczyć screenshota z prototypem z 2004 roku. Bardzo długa, ale i ciekawa historia.

**Monocraft - font dla programistów bazujący na Minecraft**
[https://github.com/IdreesInc/Monocraft](https://github.com/IdreesInc/Monocraft)
**INFO:** Lubisz estetykę znaną z gry Minecraft? To spraw, aby Twój edytor używany do pisania kodu używał minecraftowego fonta. Wygląda to dość geekowo, ale trzeba przyznać, że jest zarazem czytelne.

**Tourguide - biblioteka JS do tworzenia onboardingu w aplikacjach**
[https://github.com/sjmc11/tourguide-js](https://github.com/sjmc11/tourguide-js)
**INFO:** Chcesz wyjaśnić użytkownikowi, jak należy korzystać z Twojej aplikacji? Przeważnie robi się to poprzez podświetlanie elementów interfejsu i dodawanie koło nich dymków z podpowiedziami. Dzięki tej bibliotece możesz uzyskać taki efekt w zaledwie kilku liniach kodu.

**Openblocks - darmowa alternatywa dla ReTool**
[https://github.com/openblocks-dev/openblocks](https://github.com/openblocks-dev/openblocks)
**INFO:** ReTool to narzędzie do szybkiego wyklikiwania narzędzi webowych do zaspokojenia potrzeb wewnętrznych w firmie (analiza danych, monitoring itp.). Można skorzystać z instancji chmurowej i pobawić się przed postawieniem własnej kopii na serwerze. Nie jest to łatwe i przyjemne w użyciu narzędzie, ale potrafi zrobić wszystko to, co obiecuje jego opis.

**Twittodon - narzędzie do werfyikacji profili Twitter/Mastodon**
[https://twittodon.com](https://twittodon.com)
**INFO:** Dzięki Twittodonowi możemy zweryfikować, że nasz profil na Twitterze i Mastodonie są ze sobą połączone, dzięki czemu mamy dowód, że ktoś nie podszywa się pod nas. Weryfikacja odbywa się przez publikację specjalnego wpisu, bez podawania jakichkolwiek danych do logowania. Projekt dopiero się rozwija, ale wierzę, że może wyjść z tego ciekawa inicjatywa.

**Generator "spiralowych" grafik**
[https://spiralbetty.com/](https://spiralbetty.com/)
**INFO:** Uploaduj plik graficzny, a następnie wybierz opcję "color in". Otrzymasz zaskakującą "kolorowankę", po której na pierwszy rzut oka nie widać, co naprawdę przedstawia (ale to zależy też od uploadowanego pliku - czasami trzeba pobawić się parametrami generatora).

**==LINKI TYLKO DLA PATRONÓW==**

**Lista 300+ pytań/odpowiedzi rekrutacyjnych na temat Reacta**
[https://uw7.org/un_a36f41798d32e](https://uw7.org/un_a36f41798d32e)
**INFO:** Rozbudowana lista użyteczna jako materiał do przygotowania się do rozmowy o pracę. Szukasz zatrudnienia na stanowisku deva od Reacta? Te materiały mogą Ci w tym pomóc.