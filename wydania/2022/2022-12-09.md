Cześć!

Przygotowanie dzisiejszego zestawienia nie było łatwe, a to dlatego, że cała sieć od tygodnia mówi tylko o jednym - ChatGPT. Powstające tutoriale są na ten temat, nowe trendujące projekty na GitHubie oparte są o ChatGPT, a nawet ciekawe dyskusje na Hacker News poruszają temat, czy nowy projekt AI porządnie namiesza w branży IT.

Aby newsletter pozostał jednak przeglądem branży IT, a nie zmienił się w 'ChatGPTnews', wrzuciłem tylko garstkę wpisów na trendujący temat, a pozostałe uzupełniłem według własnego uznania.
Niebawem kończą się trzy ciekawe rzeczy - trzeba się spieszyć!
Kurs online "Github Actions w godzinę" można dostać w niższej cenie tylko do niedzieli do północy.
Już jutro, Informatyk Zakładowy kończy sprzedaż swojego szkolenia z pobierania danych z Internetu.
Niebawem kończą się zapisy na bezpłatną konferencję online Architektura i kontenery 2022. Konferencja jest już w poniedziałek, więc nie zostało wiele czasu.
 

A teraz zapraszam do lektury :)

 

◢ #unknownews ◣

**Awesome ChatGPT prompts - wiele twarzy czatu od OpenAI**  
[https://github.com/f/awesome-chatgpt-prompts](https://github.com/f/awesome-chatgpt-prompts)  
**INFO:** Ciekawe prompty, które zmieniają zachowanie czatu w bardzo niespodziewany sposób. Może on zacząć odpowiadać jako rekruter na rozmowie o pracę, filozof, przewodnik, a nawet... konsola linuksowa. Fajne!  

**Wszystko, co chciałbyś wiedzieć o FFMPEG**  
[https://img.ly/blog/ultimate-guide-to-ffmpeg/](https://img.ly/blog/ultimate-guide-to-ffmpeg/)  
**INFO:** FFMPEG to działający w terminalu (CLI) program do obróbki audio/wideo. Potrafi kompresować nagrania, łączyć je, podmieniać audio, nakładać filtry, wycinać fragmenty i wiele, wiele innych. Z tego artykułu dowiesz się, jak każdą z tych akcji wykonać i jak zrozumieć koncepcje stojące za tą aplikacją (nie wszystkiego da się tak łatwo domyślić).  

**Symulator uderzeń asteroidy**  
[https://neal.fun/asteroid-launcher/](https://neal.fun/asteroid-launcher/)  
**INFO:** Kiedyś wrzucałem symulator wybuchu bomb atomowych i cieszył się ogromnym zainteresowaniem w newsletterze. Jako że czytelnicy unknowNews z niewiadomych powodów bardzo lubią niszczyć planetę, to tym razem można zasymulować, jak wielkie zniszczenia poczyni asteroida o zadanym rozmiarze, uderzająca w wybrane miejsce na świecie. Warto przewinąć całą prawą kolumnę, bo jest tam (po zrzuceniu asteroidy) sporo ciekawostek.  

**Jak to jest stać się modelem AI? - z punktu widzenia ilustratorki**  
[https://waxy.org/2022/11/invasive-diffusion-how-one-unwilling-illustrator-found-herself-turned-into-an-ai-model/](https://waxy.org/2022/11/invasive-diffusion-how-one-unwilling-illustrator-found-herself-turned-into-an-ai-model/)  
**INFO:** Jakiś miesiąc temu, jeden z użytkowników Reddita sworzył model do Stable Diffusion (po prostu doszkolił - fine tuning - oryginalny model), który imituje styl prac znanej ilustratorki. Trzeba powiedzieć, że model działa naprawdę dobrze. Pytanie jednak brzmi, jak patrzy na ten bajer sama &lsquo;dawczyni talentu&rsquo;?  

**Szukasz lekarstwa na rozpraszacze? Utrudnij sobie wchodzenie na wciągające strony www bez ich całkowitego blokowania**  
[https://nomoresurf.com/](https://nomoresurf.com/)  
**INFO:** Ta wtyczka nie blokuje witryn, ale utrudnia wejście na nie, stawiając do przeskoczenia płotek-zagadkę, czym nawiązuje do rady Jamesa Cleara od "Atomowych Nawyków". Czy to jest skuteczniejsze od totalnej blokady? Jest taka szansa. Ilość kroków koniecznych do zniesienia blokady jest większa, co przedłuża moment od pojawienia się zachcianki do jej spełnienia, przez co łatwiej może być nam wytrwać w postanowieniu np. niewchodzenia na Facebooka.  

**Poradnik OBS - jak skonfigurować aplikację pod pierwszą transmisję live (film, 29 minut)**  
[https://www.youtube.com/watch?v=-mMP8UFueVU](https://www.youtube.com/watch?v=-mMP8UFueVU)  
**INFO:** OBS (Open Broadcast Studio) to jedna z najpopularniejszych aplikacji do nagrywania pulpitu, transmitowania obrazu z wielu kamer i przygotowywania livów. Jego obsługa nie jest jednak bardzo intuicyjna, więc zamiast czytać dokumentację możesz zobaczyć to szybkie wprowadzenie, które podpowie Ci jak ustawić niezbędne opcje w tym sofcie.  

**Architektura i kontenery 2022 - bezpłatna konferencja online [sponsorowane]**  
[https://architekturaikontenery.pl/](https://architekturaikontenery.pl/)  
**INFO:** Już 12 grudnia 2022. Bezpłatne spotkanie online z 5 sesjami na tematy wokół kontenerów, Kubernetes, terraform i architektury systemów rozproszonych. Warto się zapisać i dołączyć do wybranych sesji.  

**Rozszerzenie do Chrome dodające ChatGPT do każdego pola tekstowego na stronach**  
[https://github.com/gragland/chatgpt-chrome-extension](https://github.com/gragland/chatgpt-chrome-extension)  
**INFO:** Chcesz, aby to ChatGPT napisał Twojego tweeta, odpowiedź na maila lub dowolny inny tekst? Wystarczy z menu kontekstowego wybrać odpowiednią opcję i gotowe. Ze względu na brak oficjalnego API (jeszcze go nie ma, ale będzie), rozszerzenie nie jest obecnie zbyt wygodne w konfiguracji, ale działa :)  

**HTML-owe piekło - kalendarz adwentowy dla frontendów**  
[https://www.htmhell.dev/adventcalendar/](https://www.htmhell.dev/adventcalendar/)  
**INFO:** Ciekawy zbiór artykułów (pojawiają się codziennie, aż do 24 grudnia) na temat usability, accessibility, wydajności tworzenia stron itp. Idealna lektura dla frontendowców.  

**Zarządzanie MacOS z poziomu linii komend**  
[https://git.herrbischoff.com/awesome-macos-command-line/about/](https://git.herrbischoff.com/awesome-macos-command-line/about/)  
**INFO:** Kolekcja gotowych do użycia komend, skryptów i drobnych jednolinijkowców, które umożliwiają osiągnięcie z poziomu terminala tego, co zwykle da się w systemie wyklikać. Użyteczne np. dla fanów automatyzacji.  

**Skalowanie Mastodona - kompedium wiedzy**  
[https://hazelweakly.me/blog/scaling-mastodon/](https://hazelweakly.me/blog/scaling-mastodon/)  
**INFO:** Stawianie własnej instancji Mastodona stało się ostatnio niezwykle popularne. Gdy instancja powstała na Twój prywatny użytek albo ma za zadanie utrzymać garstkę użytkowników, to domyślna konfiguracja serwera powinna w pełni wystarczyć. Jeśli jednak planujesz zrobić mega-instancję obsługującą tysiące kont, wtedy z pewnością napotkasz problemy wydajnościowe i ograniczenia technologiczne, które trzeba będzie jakoś przeskoczyć. Ten artykuł Ci w tym pomoże. Warto rzucić okiem, nawet jeśli nie interesuje Cię Mastodon, ponieważ pod spodem używa on Nginxa i PostgreSQL, więc wiedza z zakresu ich optymalizacji może się przydać także w innych projektach.  

**Szkolenie z automatyzacji pobierania danych z internetu - Informatyk Zakładowy [sponsorowane]**  
[https://informatykzakladowy.pl/scrapowanieUN](https://informatykzakladowy.pl/scrapowanieUN)  
**INFO:** Już tylko do soboty można zdobyć szkolenie ze scrapowania danych ze stron internetowych, przetwarzania tych danych i ich gromadzenia. Zobacz koniecznie opis szkolenia na stronie.  

**Jak tworzyć naprawdę dobre grafiki w Stable Diffusion - krótki poradnik**  
[https://amirahnasihah.hashnode.dev/prompt-101-generate-cool-stable-diffusion-images-with-this-guide](https://amirahnasihah.hashnode.dev/prompt-101-generate-cool-stable-diffusion-images-with-this-guide)  
**INFO:** Generatory grafik bazujące na AI wydają się skrajnie proste w obsłudze. Wystarczy tylko napisać, co chce się otrzymać i gotowe! Tylko dlaczego grafiki, które znajdujesz w sieci, są takie piękne, a Twoje wstyd pokazać ludziom? Musisz poznać prostą formułę na budowanie zapytań, która może zdecydowanie podnieść jakość tworzonych przez Ciebie grafik.  

**Apple wprowadza pełne (end-to-end) szyfrowanie do iCloud**  
[https://www.theverge.com/23498690/apple-advanced-data-protection-icloud-encryption-iphone-mac-how-to](https://www.theverge.com/23498690/apple-advanced-data-protection-icloud-encryption-iphone-mac-how-to)  
**INFO:** Od teraz (na życzenie użytkownika) wszystkie dane wysyłane do sieciowego storage od Apple, mogą być szyfrowane jeszcze na poziomie urządzenia, w taki sposób, że Apple (ani żadna osoba postronna) nie będą w stanie odzyskać tych danych. Artykuł zawiera instrukcję, jak taką dodatkową warstwę bezpieczeństwa aktywować.  

**Canva Docs - nowe narzędzie do projektowania atrakcyjnych wizualnie dokumentów**  
[https://www.canva.com/docs/](https://www.canva.com/docs/)  
**INFO:** Tworzysz dłuższe dokumenty (np. e-booki) w Canva? Nie jest to zbyt wygodne, bo Canva to jednak aplikacja do projektów graficznych, a nie tekstowych. Twórcy aplikacji postanowili to jednak lekko usprawnić. Warto zobaczyć, jak sprawuje się ich nowy projekt.  

**Hackerzy wykorzystują PRoot do szybszej infekcji maszyn**  
[https://www.bleepingcomputer.com/news/security/hackers-hijack-linux-devices-using-proot-isolated-filesystems/](https://www.bleepingcomputer.com/news/security/hackers-hijack-linux-devices-using-proot-isolated-filesystems/)  
**INFO:** PRoot to oprogramowanie przypominające trochę chroota, które umożliwia atakującemu wrzucenie prekonfigurowanej dystrybucji Linuksa, posiadającej wszystkie zależności, wprost na komputer ofiary. Trzeba przyznać, że po pierwsze przyspiesza to atak hackerski (ściągany jest tylko jeden plik zawierający całą dystrybucję), a po drugie nie wymaga specjalnych uprawnień (np. roota) do uruchomienia ataku.  

**Jak dodać nowe urządzenie mobilne do Chrome DevTools?**  
[https://avocadev.hashnode.dev/add-custom-emulated-device-in-chrome-devtools](https://avocadev.hashnode.dev/add-custom-emulated-device-in-chrome-devtools)  
**INFO:** DevToolsy posiadają opcję emulowania smartfonów i tabletów. Symulują wtedy nie tylko ich natywną rozdzielczość, User-Agenta, ale co najważniejsze dla frontendowców, DPI (pixel ratio). W artykule, poza tutorialem pokazującym jak dodać nowe urządzenie do listy obsługiwanych, znajdziesz także linka do repozytorium zawierającego parametry popularnych urządzeń.  

**Wielka baza internetowych społeczności**  
[https://thehiveindex.com/](https://thehiveindex.com/)  
**INFO:** "Hive Index" to katalog społeczności online podzielonych na 109 kategorii. Szukasz społeczności, gdzie dzielą się wiedzą np. ludzie z UX? a może potrzebujesz miejsca dla pasjonatów Crypto albo marketingu? Jest z czego wybierać. Baza zawiera tylko społeczności anglojęzyczne.  

**Pamiętasz, czy rejestrowałeś się na stronie Facebookiem czy Gmailem? 1password Ci w tym pomoże**  
[https://blog.1password.com/sign-in-with-other-providers/](https://blog.1password.com/sign-in-with-other-providers/)  
**INFO:** Przyzwyczailiśmy się, że menadżery haseł pamiętają za nas login i hasło. Jeśli jednak na stronie istnieją opcje zalogowania się przez Gmail, Facebook, Twittera, Githuba i wiele innych, skąd masz wiedzieć, którego przycisku użyłeś w tym konkretnym serwisie? 1Password znalazł na to niezwykle wygodne rozwiązanie.  

**Oprogramowanie open source przyspieszające wdrożenie niektórych wymagań CPRA/CCPA/GDPR**  
[https://www.monoid.co/](https://www.monoid.co/)  
**INFO:** Użytkownik wysyła do Ciebie prośbę o udostępnienie mu wszystkich jego danych ze wszystkich systemów, jakie tylko posiada. Masz obowiązek spełnić jego prośbę. Pytanie brzmi jednak, ile czasu Ci to zajmie? A co jeśli takich użytkowników będzie kilkudziesięciu albo kilkuset? Monoid to aplikacja, która automatyzuje proces zwracania danych użytkownika, jak i usuwania ich na prośbę zainteresowanego.  

**Git stash - co to jest i do czego Ci się może przydać?**  
[https://refine.hashnode.dev/git-stash-command](https://refine.hashnode.dev/git-stash-command)  
**INFO:** Przy codziennej pracy z repozytoriami gita przyzwyczailiśmy się do tworzenia commitów do lokalnego repozytorium, dzielenia ich na branche i do wypychania zmian do zdalnych repo. Można jednak nieco usprawnić swój workflow poprzez dodanie stasha (a może i kilku stashy). To rodzaj lokalnej przestrzeni do przechowywania zmian. Artykuł wyjaśnia jak tego używać i do czego może Ci się przydać.  

**ChatGPT - Twój asystent do pisania kodu i tekstów (film, 10 minut)**  
[https://www.youtube.com/watch?v=noPJEkP7Xm4](https://www.youtube.com/watch?v=noPJEkP7Xm4)  
**INFO:** Krótkie przedstawienie nowego narzędzia od OpenAI, które z powodzeniem może pomóc Ci w szybkim tworzeniu kodu. Jak każda nowa technologia, momentami zalicza wpadki, ale to, co już teraz udostępniono użytkownikom i tak robi wrażenie. Na czas testów (nie podano do kiedy trwają), usługa jest zupełnie bezpłatna.  

**Helpful Content Update - o co chodzi w najnowszej zmianie algorytmu Google?**  
[https://contentplan.pl/pozycjonowanie/o-co-chodzi-z-helpful-content-update-sciaga-ze-zmiany-algorytmu-google](https://contentplan.pl/pozycjonowanie/o-co-chodzi-z-helpful-content-update-sciaga-ze-zmiany-algorytmu-google)  
**INFO:** Poznaj nowe zasady premiujące pomocne strony www. Od 5 grudnia obowiązuje nowa poprawka do algorytmu pozycjonowania wyników, która po raz kolejny może namieszać w rankingu wyników najpopularniejszej z wyszukiwarek.  

**Porównanie narzędzi tworzących diagramy na podstawie tekstu**  
[https://text-to-diagram.com/](https://text-to-diagram.com/)  
**INFO:** D2 vs GraphViz vs PlantUML vs MermaidJS. Czym się różnią, jakie mają ograniczenia i jak naprawdę wygląda definiowanie skomplikowanych struktur w tych narzędziach? Ciekawa strona, która pomoże Ci wybrać właściwą dla Ciebie technologię do produkcji diagramów.  

**Użyteczne i mało znane triki w SQL (ebook, 50 stron)**  
[https://sqlfordevs.com/ebook](https://sqlfordevs.com/ebook)  
**INFO:** Kolekcja ciekawych rozwiązań bazodanowych usprawniających pracę i rozwiązujących częste problemy. Pozycja raczej dla zaawansowanych. Aby pobrać ebooka, trzeba się zapisać do newslettera.  

**Microsoft Clarity - darmowe heatmapy i nagrywanie sesji użytkowników**  
[https://clarity.microsoft.com/](https://clarity.microsoft.com/)  
**INFO:** Chcesz zobaczyć, co naprawdę robią użytkownicy na Twojej stronie? Są do tego specjalne aplikacje nagrywające poczynania userów. Problem polega na tym, że najczęściej są to drogie rozwiązania. Microsoft stworzył własną aplikację tego typu i udostępnił ją zupełnie za darmo. Bardzo fajne rozwiązanie dla każdego twórcy aplikacji webowych.  

**ToffeeShare - bezpośrednie udostępnianie plików między użytkownikami**  
[https://toffeeshare.com/](https://toffeeshare.com/)  
**INFO:** Chcesz przesłać duży (a może i ogromny) plik innemu użytkownikowi w sieci. Jeśli to maksymalnie 1-2GB, to nie ma problemu i większość darmowych rozwiązań do hostingu plików Ci na to pozwoli. Co jednak, gdy dane mają np. 30-40GB? Ten serwis nie narzuca Ci żadnych limitów, a to dlatego, że nie składuje żadnych danych. Transfer odbywa się bezpośrednio (peer-to-peer) między dwoma użytkownikami mającymi otwartą stronę z transferem.  

**PUP - terminalowy parser HTML**  
[https://github.com/ericchiang/pup](https://github.com/ericchiang/pup)  
**INFO:** W połączeniu np. z CURL-em, otrzymujemy idealne, terminalowe narzędzie do wyciągania danych ze stron na podstawie selektorów w stylu CSS. Można to porównać do takiego JQ, ale dla HTML-a.  

**DNS over Wikipedia - nie znasz TLD dla poszukiwanego serwisu?**  
[https://github.com/aaronjanse/dns-over-wikipedia](https://github.com/aaronjanse/dns-over-wikipedia)  
**INFO:** Ciekawa wtyczka do Chrome, która obsługuje domenę najwyższego rzędu IDK (I Don&rsquo;t Know). Chcesz wejść np. na Wykop, ale nie pamiętasz, czy to było PL, COM, czy może jeszcze coś innego? Wpisz domenę z rozszerzeniem IDK, a wtyczka sprawdzi Wikipedię w poszukiwaniu oficjalnej domeny dla tego serwisu.  

**Policjanci są w stanie wydobyć dane z tysięcy systemów rozrywki w samochodzie**  
[https://www.forbes.com/sites/thomasbrewster/2022/12/01/10000-cars-can-be-data-raided-by-police-ice-cbp-love-it/](https://www.forbes.com/sites/thomasbrewster/2022/12/01/10000-cars-can-be-data-raided-by-police-ice-cbp-love-it/)  
**INFO:** Hackerzy i badacze nie raz już zaprezentowali, że są w stanie włamać się do samochodu przez kiepsko zaprojektowane urządzenia IoT, które się w nim znajdują. Policja może wykorzystać podobne metody do wyciągnięcia interesujących danych z tzw. systemów &lsquo;infotainment&rsquo;. Zapis historycznych lokalizacji pojazdu, adresy e-mail, numery telefonów skojarzonych z systemem i wiele innych.  

**Benchmarki języków programowania**  
[https://programming-language-benchmarks.vercel.app/](https://programming-language-benchmarks.vercel.app/)  
**INFO:** Jak różne języki programowania radzą sobie z problemami programistycznymi pod względem wydajności? Który z nich jest najszybszy, który najwolniejszy, a które są tak wolne, że nie dało się doczekać na wyniki ich działania? Taka ciekawostka dla ludzi lubiących cyfry, algorytmy i rankingi. Okazuje się oczywiście, że odpowiedź, który język jest najszybszy, brzmi "to zależy" ;)  

**Piksele, czy REM-y w CSS - co wybrać?**  
[https://austingil.com/px-or-rem-in-css/](https://austingil.com/px-or-rem-in-css/)  
**INFO:** Jeśli stoisz przed wyborem, czy lepiej wyrazić np. rozmiar czcionki w jednostkach PX, czy REM, to domyślnie powinieneś wybrać te drugie. Dlaczego? To wyjaśnia artykuł.  

**Lista niewidzialnych znaków w Unicode**  
[https://invisible-characters.com/](https://invisible-characters.com/)  
**INFO:** W standardzie unicode znajduje się wiele znaków, których nie widać, a które mają swoje specyficzne zastosowanie. Na tej stronie znajdziesz ich listę z możliwością skopiowania. Do czego Ci się to może przydać? Np. do testowania (albo psucia...) aplikacji, które np. nie zezwalają na wprowadzenie pustego ciągu znaków w polu.  

**Mapy Google zmieniają (globalnie) adres domeny - jaki ma to wpływ na security?**  
[https://garrit.xyz/posts/2022-11-24-smart-move-google](https://garrit.xyz/posts/2022-11-24-smart-move-google)  
**INFO:** Ten &lsquo;news&rsquo; może niektórych czytelników zaskoczyć i zareagują oni oburzeniem &lsquo;przecież to już od lat tak działa!&rsquo;. No właśnie... nie u wszystkich. Google prowadziło eksperyment polegający na aktywacji nowej domeny u części użytkowników, więc jest szansa, że od dość dawna mapy działają Ci w ramach domeny Google, a nie subdomeny maps. Od kilku tygodni jest to jednak zmiana globalna, przez co nowy URL zaczął działać u wszystkich, stąd to poruszenie w sieci. Oczywiście zmiana adresu to nie jest zwykły zabieg kosmetyczny. Ta krótka notka wyjaśnia, o co może chodzić.  

**==LINKI TYLKO DLA PATRONÓW==**

**Zasoby dla DevOpsów - artykuły, tutoriale, poradniki**  
[https://uw7.org/un_56c895cb4c289](https://uw7.org/un_56c895cb4c289)  
**INFO:** Pokaźna kolekcja zasobów do nauki i lepszego opanowania i zrozumienia popularnych w świecie DevOps rozwiązań: Jenkins, Ansible, Terraform, Kubernetes, Prometheus, ELK i wiele innych.  

**Skondensowane wideo tutoriale do narzędzi open source i nie tylko**  
[https://uw7.org/un_9af192e6bc1da](https://uw7.org/un_9af192e6bc1da)  
**INFO:** Zestaw mini poradników i tutoriali ("mini", bo niektóre lekcje mają po 1-2 minuty), które w bardzo zwięzły sposób wprowadzają widza w wybrane zagadnienie lub przedstawiają metody pracy z konkretnym narzędziem. Ze względu na skrajnie skondensowaną formę nie możemy mówić, że są to wyczerpujące poradniki, ale stanowią one i tak bardzo wartościowy wstęp do omawianych zagadnień. Fajne!