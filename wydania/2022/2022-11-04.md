Cześć!

Dziś nieco później niż zwykle, ale to był dla mnie zabiegany tydzień (niedawno wróciłem z urlopu).

Na początek podzielę się z Wami ciekawą promocją [reklama sponsorowana]. Wydawnictwo Ebookpoint obchodzi swoje 11 urodziny i z tego powodu kilka tysięcy ebooków jest dostępnych w skrajnie niskich cenach.

Link do promocji: https://ebookpoint.pl/pagec/3976o/3/promocja/15227

Przy okazji, jeśli masz konto na Wykopie, to możesz wziąć udział w rozdaniu jednej z książek.

A teraz zapraszam do lektury :)

 

◢ #unknownews ◣

**2FA z użyciem SMSów jest wygodne... no, chyba że mieszkasz na Antarktydzie**
[https://brr.fyi/posts/sms-mfa](https://brr.fyi/posts/sms-mfa)
**INFO:** Blog pisany przez pracownika IT stacjonującego w bazie na Antarktydzie. W artykule opisuje on swoje zmagania z używaniem serwisów wymagających użycia drugiego składnika uwierzytelniania w postaci wiadomości SMS. Nie jest to takie proste, gdy znajdujesz się na kontynencie, na którym nie ma stacji nadawczych GSM.

**CloudFront vs Cloudflare - co wybrać i jak przyspieszyć stronę o ~35%?**
[https://www.foxy.io/blog/cloudfront-vs-cloudflare-and-how-to-reduce-response-times-for-both-by-35/](https://www.foxy.io/blog/cloudfront-vs-cloudflare-and-how-to-reduce-response-times-for-both-by-35/)
**INFO:** Bardzo ciekawa analiza obu rozwiązań. W przypadku Cloudflare warto zwrócić uwagę, że w niektórych przypadkach testowane jest tam rozszerzenie Argo, które nie występuje na darmowym pakiecie.

**Paperclips - fabryka spinaczy (idle game)**
[https://www.decisionproblem.com/paperclips/](https://www.decisionproblem.com/paperclips/)
**INFO:** Coś na piątkową rozrywkę. To gra typu &lsquo;idle&rsquo;. Na początku musisz się naklikać, aby wyprodukować ręcznie trochę spinaczy do papieru. Później możesz za zarobione pieniądze (sam ustawiasz cenę) kupić automatycznego klikera, zainwestować w marketing, dział rozwoju, możesz ulepszać klikacze itp. To rodzaj gry, którą możesz otworzyć na oddzielnym tabie w przeglądarce i zaglądać tam w przerwach w pracy. Pierwsze urozmaicenie pojawia się po zarobieniu 5 dolarów.

**Netflix potrafi podawać do 800GB/s filmów z jednego serwera - jak?**
[https://people.freebsd.org/~gallatin/talks/euro2022.pdf](https://people.freebsd.org/~gallatin/talks/euro2022.pdf)
**INFO:** Slajdy z mocno technicznej prelekcji na temat optymalizacji serwerów, jaką stosuje Netflix. Jak wyglądają ich maszyny, z jakiego softu korzystają i jak wszystko skonfigurowali, tego dowiesz się ze slajdów.

**BYOPM - "fizyczny" menadżer haseł**
[https://novamostra.com/2022/10/23/byopm/](https://novamostra.com/2022/10/23/byopm/)
**INFO:** W praktyce jest to przerobione Raspberyy Pi Zero, które po podłączeniu kablem micro-USB do komputera odpala serwer webowy z instancją VaultWardena (to nieoficjalna implementacja BitWardena) i pozwala dobrać się do swoich haseł. Czy jest to użyteczne, to zostawiam do indywidualnego rozważenia, le zaproponowane rozwiązania konfiguracyjne mogą przydać Ci się przy budowie innych projektów.

**f.lux, ale dla Twojego domu - sprytne sterowanie światłem**
[https://tylercipriani.com/blog/2022/10/17/whole-house-circadian-lighting-with-home-assistant/](https://tylercipriani.com/blog/2022/10/17/whole-house-circadian-lighting-with-home-assistant/)
**INFO:** "Flux" to znana aplikacja na Windowsa/Maca/Linuxa/iPhone do sterowania kolorami wyświetlacza urządzenia w taki sposób, aby wieczorem emitował mniej światła niebeskiego. A gdyby tak zrobić takiego Fluxa, ale w wersji "dla domu" z użyciem smart żarówek i Home Assistanta? Na taki pomysł wpadł autor artykułu.

**Tutorial GPT-3 - podstawy w 20 minut**
[https://youtube.com/watch?v=zyFEnEx1M5o&feature=share](https://youtube.com/watch?v=zyFEnEx1M5o&feature=share)
**INFO:** Jak generować teksty z użyciem sztucznej inteligencji od OpenAI? W tym poradniku prezentuję absolutne podstawy używania GPT-3 (skupiam się na playground, bez programowania i bez użycia zewnętrznych bibliotek).

**Dobre rady dla Junior Developerów**
[https://dev.to/jeroendedauw/advice-for-junior-developers-30am](https://dev.to/jeroendedauw/advice-for-junior-developers-30am)
**INFO:** Porady spisane przez programistę z 15+ letnim doświadczeniem, skierowane do jego młodszych stażem kolegów. Wszystkie rady są niezależne platformowo i mogą być zastosowane w dowolnym środowisku.

**Facebook umiera, TikTok przebija Instagrama i inne mity związane z firmą Meta**
[https://stratechery.com/2022/meta-myths/](https://stratechery.com/2022/meta-myths/)
**INFO:** Wokół Facebookowego (a raczej wokół &lsquo;Meta&rsquo;) biznesu krąży wiele obiegowych opinii, które nie za bardzo mają pokrycie w rzeczywistości. Warto rzucić okiem na powszechnie powielane mity.

**Redis - wszystko, co powinieneś wiedzieć**
[https://architecturenotes.co/redis/](https://architecturenotes.co/redis/)
**INFO:** Redis to jedna z najpopularniejszych baz typu key-value, oferujący wiele dodatkowych funkcji jak np. kolejki, mechanizmy pub/sub itp. Ten artykuł omawia wszystkie aspekty techniczne, jakie należy zrozumieć, pracując z tą bazą.

**System detekcji wypadków w iPhone 14 czasami działa dziwnie... (wątek)**
[https://twitter.com/JoannaStern/status/1579106766704369667](https://twitter.com/JoannaStern/status/1579106766704369667)
**INFO:** Jest to funkcja dostępna w USA. W momencie wykrycia mocnego zderzenia/przeciążenia, telefon dzwoni na 911 i wzywa pomoc. Wszystko fajnie, no, chyba że jesteś właśnie na rollercoasterze ;)

**Hostowanie baz SQLite na Github pages**
[https://phiresky.github.io/blog/2021/hosting-sqlite-databases-on-github-pages/](https://phiresky.github.io/blog/2021/hosting-sqlite-databases-on-github-pages/)
**INFO:** Pomysłowa metoda odpytywania dużych (np. 600+ MB) baz danych SQLite umieszczonych na hostingu online, generując przy tym przesył zaledwie kilku KB danych. Idealne jako backend do statycznej strony WWW. Baza działa w trybie read only, ale do samej prezentacji danych w zupełności to wystarcza.

**Transakcje ACID w bazie danych - o co w tym chodzi?**
[https://radekbialowas.pl/transakcje-acid/](https://radekbialowas.pl/transakcje-acid/)
**INFO:** W trakcie zapisu danych do bazy, może zapełnić się dysk, połączenie sieciowe może być zerwane, a czasami inny proces będzie chciał nadpisać dane. Rozwiązaniem tych problemów mogą być transakcje ACID. Artykuł omawia idee stojące za tym podejściem.

**Glob tester - jak odwoływać się do wielu plików w terminalu jednocześnie?**
[https://globster.xyz/](https://globster.xyz/)
**INFO:** Chcesz usunąć wszystkie pliki z podanego katalogu z wyjątkiem jednego albo chcesz skopiować wszystkie pliki z jednym z 10 wybranych rozszerzeń. Jak to zrobić jednym poleceniem? Z pomocą przychodzą tzw. &lsquo;globy&rsquo;. Ta prosta aplikacja po pierwsze wyjaśnia, jak one działają, a po drugie, daje Ci możliwość tworzenia i testowania własnych globów (zapytanie wyświetlane u góry jest edytowalne). Sugeruję testować na desktopie, ponieważ strona ze względu na design jest nieużywalna na mobile.

**Usuń swoje dane z bazy Facebooka - narzędzie**
[https://www.businessinsider.com/facebook-has-hidden-tool-to-delete-your-phone-number-email-2022-10?IR=T](https://www.businessinsider.com/facebook-has-hidden-tool-to-delete-your-phone-number-email-2022-10?IR=T)
**INFO:** Firma Meta wypuściła (raczej po cichu, bez większego rozgłosu) narzędzie umożliwiające sprawdzenie, czy nasz numer telefonu lub email znajduje się w ich bazie. Narzędzie umożliwia także usunięcie się z bazy, jak i sprawienie, aby wskazane dane nigdy nie znalazły się w niej ponownie. Sprawdzałem na swoich danych i okazuje się, że moi znajomi podzielili się całą książką adresową z FB...

**Linkowanie do konkretnego fragmentu strony**
[https://blog.jim-nielsen.com/2022/scroll-to-text-fragments/](https://blog.jim-nielsen.com/2022/scroll-to-text-fragments/)
**INFO:** Odwoływanie się do elementów na stronie poprzez ich ID to dość znana praktyka. Możesz jednak odwołać się także do fragmentu tekstu na dowolnej stronie (np. linkując do regulaminu) i to zaczyna już być ciekawe... :)

**Jak szybko wygrać w Wordle (bez oszukiwania)**
[https://www.quantamagazine.org/how-to-win-at-wordle-without-cheating-20221025/](https://www.quantamagazine.org/how-to-win-at-wordle-without-cheating-20221025/)
**INFO:** Ciekawa metoda, którą potencjalnie można zastosować także w innych grach polegających na odgadywaniu słów. Pierwszym krokiem tej metody jest eliminacja jak największej liczby samogłosek na starcie.

**Lista 50 użytecznych sztuczek w edytorze VIM**
[https://vimtricks.com/p/50-useful-vim-commands/](https://vimtricks.com/p/50-useful-vim-commands/)
**INFO:** Niektórych z nich nie znałem (np. gf), a są całkiem użyteczne. Przyda się z pewnością każdemu fanowi VIMa.

**Chartist - biblioteka JS do prostych, responsywnych wykresów**
[https://gionkunz.github.io/chartist-js/](https://gionkunz.github.io/chartist-js/)
**INFO:** Generowane dynamicznie wykresy są w formacie SVG i obsługują animacje i efektowne metody prezentacji danych. Wygląda to przyjemnie, a sądząc po dokumentacji API, użycie biblioteki w swoim projekcie jest naprawdę proste. Chartist nie posiada żadnych zależności. Link do pobrania biblioteki nie działa poprawnie. Usuń z niego wszystko poza nazwą projektu i usera na GitHubie, a zacznie działać.

**Dekoratory w JavaScript/TypeScript**
[https://2ality.com/2022/10/javascript-decorators.html](https://2ality.com/2022/10/javascript-decorators.html)
**INFO:** Wszystko, co powinieneś wiedzieć o dekoratorach, czyli dodatkach do klas, które w bardzo sprytny sposób mogą wpływać na działanie wcześniej napisanych metod. Wygląda to naprawdę świetnie, ale jeszcze nie jest oficjalnie obsługiwane przez JS/TS. Obecnie dekoratory są na ostatnim stopniu (stage 3) przed ich powszechną implementacją w przeglądarkach.

**Lista 4 rzeczy, których brakuje Mastodonowi w porównaniu do Twittera i dlaczego to jest dobre**
[https://scott.mn/2022/10/29/twitter_features_mastodon_is_better_without/](https://scott.mn/2022/10/29/twitter_features_mastodon_is_better_without/)
**INFO:** Mastodon to alternatywna platforma społecznościowa oparta na fediverse. Więcej funkcji najczęściej oznacza większe możliwości i wygodniejszą pracę z narzędziem, ale czy pozytywnie wpływa to także na konwersację między użytkownikami, bo o to przecież chodzi w sieciach społecznościowych? Ciekawe porównanie rzeczy, których celowo brakuje Mastodonowi, a które mogą poprawić komunikację w internecie.

**Jak daleko w rozwoju sztucznej inteligencji jesteśmy?**
[https://maraoz.com/2022/10/31/agi-roadmap/](https://maraoz.com/2022/10/31/agi-roadmap/)
**INFO:** Ciekawa (ale i subiektywna) checklista umiejętności jakie &lsquo;Artificial General Inteligence&rsquo; powinna posiadać. Trzeba przyznać, że niewiele z tych checkboxów jest obecnie odhaczonych, więc jeszcze sporo pracy przed nami.

**RunPee - aplikacja podpowiadająca, kiedy w trakcie filmu możesz zrobić przerwę na WC ;)**
[https://runpee.com/](https://runpee.com/)
**INFO:** Uruchamiasz aplikację wraz z rozpoczęciem filmu, a na linii czasu zaznaczane są nudne lub niewiele wnoszące momenty, w których spokojnie można opuścić np. salę kinową. Jednocześnie znajdziesz tam opis, co działo się pod Twoją nieobecność.

**"Odra 1204" - dokument z 1968 roku (film, 11 minut)**
[https://youtube.com/watch?v=aDvtmjWQrzM&feature=share](https://youtube.com/watch?v=aDvtmjWQrzM&feature=share)
**INFO:** Realizatorzy prezentują budowę i działanie nowej elektronicznej maszyny "Odra 1204".

**hiSHtory - lepsza historia w terminalu**
[https://github.com/ddworken/hishtory](https://github.com/ddworken/hishtory)
**INFO:** To nie jest "history", a "hiSHtory". Aplikacja ta oferuje synchronizację historii między serwerami oraz bardzo łatwe i wygodne (przez integrację z CTRL+R) przeszukiwanie wspomnianej historii. Podając np. dwa słowa w wyszukiwarce, oba muszą wystąpić w szukanym poleceniu, ale w dowolnym jego miejscu (niekoniecznie po sobie).

**"Niebezpiecznik" - czyli nowy serial od Apple**
[https://niebezpiecznik.pl/post/circuit-breakers-apple-tv/](https://niebezpiecznik.pl/post/circuit-breakers-apple-tv/)
**INFO:** Ja nie wiem, czy to jakiś żart ze strony Apple, ale właśnie postanowili wypuścić swój serial "Circuit breakers" na polski rynek, pod jakże unikalną nazwą "Niebezpiecznik".

**Python ze wsparciem dla wielowątkowości**
[https://www.youtube.com/watch?v=9OOJcTp8dqE](https://www.youtube.com/watch?v=9OOJcTp8dqE)
**INFO:** Domyślnie obecne wersje Pythona nie oferują prawdziwej obsługi wielu wątków z poziomu jednego procesu. Autor prezentacji stworzył implementację Pythona bez tych ograniczeń. W filmie wyjaśnione jest, dlaczego te ograniczenia były wprowadzone i z jakimi wyzwaniami borykał się przy tworzeniu swojej wersji.

**==LINKI TYLKO DLA PATRONÓW==**

**Nowa Roadmapa dla DevOpsów na ten rok**
[https://uw7.org/un_fcbfa1ca2a94a](https://uw7.org/un_fcbfa1ca2a94a)
**INFO:** Jak zostać DevOpsem? Jakie zagadnienia należy opanować, które narzędzia wypada poznać i z czego można się uczyć? Rozbudowana kompilacja wartościowych materiałów.

**Zbiór nagrań z tegorocznych konferencji CyberSecurity**
[https://uw7.org/un_a6a900919e340](https://uw7.org/un_a6a900919e340)
**INFO:** Pokaźny zbiór filmów. Trzeba kliknąć linka "YouTube", aby przejść do konkretnej playlisty. Jest z czego wybierać. Są także i polskie akcenty :)