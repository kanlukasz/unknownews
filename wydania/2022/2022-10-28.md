Cześć!

Nadszedł upragniony piatek, a przed nami weekend i to nie byle jaki, a długi weekend 😎

Aby uprzyjemnić Ci ten ostatni dzień w pracy przed światecznym odpoczynkiem, przesyłam przegląd subiektywnie najciekawszych treści wyłowionych z netu w ciągu ostatniego tygodnia.

 

Życzę miłej lektury, a ja znikam spędzać czas z rodziną  👋

 

◢ #unknownews ◣

**"Hipsterska historia CORS-a" - czyli jak to się stało, że CORS wygląda tak, jak wygląda? (film, 38 minut)**
[https://www.youtube.com/watch?v=0YJ-yhoJh2I](https://www.youtube.com/watch?v=0YJ-yhoJh2I)
**INFO:** Dla początkujących programistów, ograniczenia narzucane przez CORS (Cross Origin Resource Sharing) mogą wydawać się niepotrzebne, czy nawet absurdalne. Jeśli jednak poznamy historię tego mechanizmu, o wiele prościej będzie nam zrozumieć, jak to się stało, że ewoluował on do formy, jaką znamy dziś.

**Zastanawiałeś się kiedyś, jak baterie wyglądają w środku?**
[https://www.scanofthemonth.com/scans/batteries](https://www.scanofthemonth.com/scans/batteries)
**INFO:** Strona zawiera skany prześwietlonych, popularnych rodzajów baterii. Można zaglądnąć, co mają w środku. Dodatkowo warto kliknąć "See All Scans", aby zobaczyć inne, również prześwietlone przedmioty.

**Jak stworzyć grę typu Roguelike? (film, 23 minuty + transkrypcja)**
[https://www.gamedeveloper.com/design/how-to-make-a-roguelike](https://www.gamedeveloper.com/design/how-to-make-a-roguelike)
**INFO:** Znasz tekstowe gry w stylu Adom lub Nethack? Chcesz stworzyć coś o podobnej mechanice i wyglądzie? Ten wykład wytłumaczy Ci, od czego zacząć.

**Giza Project - wejdź do wnętrza wielkiej piramidy w Gizie**
[https://giza.mused.org/en/guided/266/inside-the-great-pyramid](https://giza.mused.org/en/guided/266/inside-the-great-pyramid)
**INFO:** Po raz pierwszy możesz zobaczyć CAŁĄ piramidę w Gizie (jej wnętrze), a nie jedynie korytarz dostępny dla zwiedzających. Bardzo przyjemnie zrealizowane sterowanie. Działa całkiem sprawnie także na urządzeniach mobilnych, ale ze względu na naprawdę ciekawe widoki sugeruję oglądać na dużym ekranie.

**Czy Apple Watch Ultra może zastąpić iPhone? (film, 12 minut)**
[https://www.youtube.com/watch?v=j0FlXQblNGQ](https://www.youtube.com/watch?v=j0FlXQblNGQ)
**INFO:** Ciekawy eksperyment polegający na zmniejszeniu &lsquo;zapotrzebowania na telefon&rsquo;. Czy smartwatch może zastąpić smartfona przy wykonywaniu najpopularniejszych, codziennych operacji? Jak dla mnie, to wygląda to ciekawie, ale przy obecnym czasie życia baterii, niestety musielibyśmy ładować taki zegarek z 2-3 razy dziennie.

**Jak bardzo realistyczne są emoji nożyczek?**
[https://wh0.github.io/2020/01/02/scissors.html](https://wh0.github.io/2020/01/02/scissors.html)
**INFO:** Ktoś zauważył, że nożyczki przedstawione w emoji (w większości powszechnie używanych zbiorów tych grafik) nie mogłyby istnieć w rzeczywistości. One się nie zamykają! Ciekawe spostrzeżenie :D

**Open Library - największa, darmowa, biblioteka online z książkami**
[https://openlibrary.org/](https://openlibrary.org/)
**INFO:** Zakładasz konto i możesz wypożyczać książki, w tym także te stosunkowo nowe z praktycznie każdej tematyki (są ich miliony). Są tylko dwa ograniczenia. Po pierwsze książki nie możesz pobrać i musisz czytać ją online, a po drugie wypożyczenie jest tylko na 1h. Oczywiście po godzinie możesz przedłużyć wypożyczenie, o ile tylko nie ma w kolejce innej osoby, która wcześniej zrobiła sobie rezerwację. Jak dla mnie, to kiepskie miejsce do czytania, ale za to świetne miejsce do przekartkowania CAŁEJ (a nie tylko przykładowego rozdziału) książki przed jej zakupem.

**Oh My Git! - gra ucząca koncepcji GIT-a**
[https://ohmygit.org/](https://ohmygit.org/)
**INFO:** To karcianka (na Windows/Linux/Mac), w której poruszasz postacią, wydając polecenia gita (przeciągając odpowiednie karty). Uczy nie tyle poleceń, co bardziej koncepcji czym jest commit, jak wygląda robienie gałęzi, czym jest merge itp.

**Przeglądarka ARC - recenzja po 7 dniach używania**
[https://medium.com/@damientait/i-tried-macoss-hottest-new-browser-922177e07a4e](https://medium.com/@damientait/i-tried-macoss-hottest-new-browser-922177e07a4e)
**INFO:** ARC to nowoczesna przeglądarka dostępna obecnie tylko dla systemu MacOS, która mocno zmienia sposób, w jaki użytkownik przegląda strony internetowe. Jeśli jej nie znasz, to z recenzji dowiesz się, co w niej jest takiego fajnego. Warto także samodzielnie poszukać np. na YouTube filmów przedstawiających tę przeglądarkę w akcji.

**Portfolio ideas - inspiracje do stworzenia dobrego portfolio**
[https://github.com/evavic44/portfolio-ideas](https://github.com/evavic44/portfolio-ideas)
**INFO:** To zbiór naprawdę dobrze wykonanych stron typu portfolio developera/designera. Autorzy sami dodali się do listy jako "wzory do naśladowania", więc nikt nie będzie miał Ci za złe, gdy się nimi zainspirujesz i stworzysz coś własnego.

**Terminalowe skróty klawiszowe (biblioteka Readline)**
[https://www.masteringemacs.org/article/keyboard-shortcuts-every-command-line-hacker-should-know-about-gnu-readline](https://www.masteringemacs.org/article/keyboard-shortcuts-every-command-line-hacker-should-know-about-gnu-readline)
**INFO:** Pracujesz często w terminalu? Jest szansa, że Twoja ulubiona aplikacja (lub nawet powłoka) korzysta z readline, więc &lsquo;odziedziczyła&rsquo; w ten sposób pewien zbiór skrótów klawiszowych, które warto poznać. Artykuł poza wymienieniem gotowych skrótów wspomina dodatkowo jak tworzyć własne. Przydatna wiedza dla każdego usera terminala/Linuxa.

**Galeria komponentów webowych**
[https://component.gallery/components](https://component.gallery/components)
**INFO:** Chcesz szybko wygenerować &lsquo;akordeon&rsquo; albo stronicowanie? Wybierz jeden z komponentów, następnie kliknij framework, z którego korzystasz i skopiuj przykładowy kod.

**Czym jest Content Security Policy i jak można to obejść?**
[https://www.cobalt.io/blog/csp-and-bypasses](https://www.cobalt.io/blog/csp-and-bypasses)
**INFO:** CSP to zaawansowana technika pozwalająca na decydowanie jakie zasoby (CSS-y, JS-y, fonty, ramki itp.) mogą być ładowane na stronie i z jakich lokalizacji mogą pochodzić. Przeważnie używa się go jako jednej z form zabezpieczenia przed atakami XSS. Artykuł opisuje jak to zaimplementować i jak ominąć niektóre z (nie do końca poprawnie napisanych) reguł.

**Jak efektywnie używać Stable Diffusion?**
[https://www.jonstokes.com/p/getting-started-with-stable-diffusion](https://www.jonstokes.com/p/getting-started-with-stable-diffusion)
**INFO:** Ja wiem, że wpisanie opisu sceny w aplikację i naciśnięcie entera nie brzmi jak coś, co wymagałoby poradnika, ale tworzenie opisu sceny wcale nie jest tak proste jak mogłoby się wydawać. Przy kiepskim inpucie otrzymujemy (niekiedy BARDZO) kiepski output. Co zrobić, aby efekty były lepsze?

**Playground AI - pobaw się DALL-E oraz Stable Diffusion za darmo**
[https://playgroundai.com/](https://playgroundai.com/)
**INFO:** Jest to serwis w którym (po założeniu konta) możesz wypróbować działanie dwóch topowych generatorów grafik na podstawie opisu tekstowego. Napisanie dobrego prompta dla generatora nie jest łatwe, więc nie zrażaj się, gdy Twoje grafiki będą dalece odbiegające jakością od przykładowych. Warto korzystać z wbudowanych filtrów, które znacznie podnoszą jakość wyników i rozbudowują opis słowny zapytania.

**Śledzenie zachowania na stronach konkurencji - ciekawy atak z 2018 roku**
[https://dejanmarketing.com/competitor-hack/](https://dejanmarketing.com/competitor-hack/)
**INFO:** Sprytny atak polegający na przechwyceniu przycisku &lsquo;wstecz&rsquo; w przeglądarce w sytuacji, w której użytkownik przyszedł na stronę z wyszukiwarki Google. Warto zainteresować się API &lsquo;history.pushState()&rsquo;.

**Wysyp książek pisanych przez GPT-3?**
[https://lcamtuf.substack.com/p/fake-books](https://lcamtuf.substack.com/p/fake-books)
**INFO:** Michał Zalewski (lcamtuf) kupił trochę książek na temat tokenów NFT. Czytając je, zauważył jedną, bardzo niepokojącą rzecz... chyba nie wszystkie zostały napisane przez ludzi.

**Co się nie zgadza w grach o średniowieczu? Świnie!**
[https://www.leidenmedievalistsblog.nl/articles/whats-wrong-with-medieval-pigs-in-videogames](https://www.leidenmedievalistsblog.nl/articles/whats-wrong-with-medieval-pigs-in-videogames)
**INFO:** Jeśli w grze osadzonej w klimatach królów, rycerzy i wspaniałych bitew pojawi się świnia, to prawdopodobnie będzie to nasza współczesna, znana nam od lat wersja świni. Problem polega na tym, że w tamtych czasach świnie wyglądały zupełnie inaczej i raczej mało przypominały różowe spaślaki ;)

**Moonwalkers - najszybsze buty na świecie?**
[https://www.kickstarter.com/projects/shiftmoonwalkers/moonwalkers-the-worlds-fastest-shoes/](https://www.kickstarter.com/projects/shiftmoonwalkers/moonwalkers-the-worlds-fastest-shoes/)
**INFO:** Ciekawy projekt z Kickstarter mający za cel zwiększenie szybkości, z jaką może poruszać się człowiek. Twórcy mówią nawet o 2.5x większej prędkości niż standardowy chód.

**Jak stać się niewidzialnym dla AI?**
[https://www.cs.umd.edu/~tomg/projects/invisible/](https://www.cs.umd.edu/~tomg/projects/invisible/)
**INFO:** Systemy wykrywające ludzi można bardzo łątwo oszukać. Mówiąc krótko... musisz zacząć nosić bardzo niewyjściowy sweterek ;)

**Dlaczego rezygnujemy z Clouda? - case grupy 37signals**
[https://world.hey.com/dhh/why-we-re-leaving-the-cloud-654b47e0](https://world.hey.com/dhh/why-we-re-leaving-the-cloud-654b47e0)
**INFO:** Jeden z twórców Basecampa, Hey, TaDa, czy Backpacka wyjaśnia, dlaczego firma powoli wycofywać się z AWS i GCP.

**Gamma - narzędzie online do tworzenia prezentacji**
[https://gamma.app/](https://gamma.app/)
**INFO:** Skrajnie prosty sposób na tworzenie prezentacji. Możesz wpisywać treść niczym np. w Wordzie, a aplikacja sama przerobi go na kolejne slajdy. Interfejs użytkownika jest podobny do tego, znanego z Notion, czyli np. dodajemy bloki specjalne, używając slasha, ale równie dobrze możemy dodawać nowe elementy metodą drag and drop. Jest dostępna wiecznie darmowa wersja, a wersja PRO w okresie beta także jest za darmo.

**Blending Modes w programach graficznych - o co w tym chodzi?**
[https://typefully.com/DanHollick/blending-modes-KrBa0JP](https://typefully.com/DanHollick/blending-modes-KrBa0JP)
**INFO:** Wielu bardzo początkujących użytkowników np. Photoshopa nie za bardzo wie, jakie są różnice między trybem "Hard Light", a np. "Soft Light" i czym ten drugi się różni od "Lighten". Często tryb blendowania wybierany jest metodą "sprawdzę wszystkie i wybiorę najfajniejszy". Ten artykuł pozwoli Ci zrozumieć, jak działa każdy z tych trybów.

**"Nie kupuj laptopa od Dell-a"? - ciekawa analiza popularnych laptopów**
[https://dontbuydell.com/](https://dontbuydell.com/)
**INFO:** Raz w życiu pracowałem na sprzęcie Della, więc nie mogę się wypowiadać nad słusznością zebranych na stronie argumentów. Niektóre z nich jednak do mnie przemawiają. Wiesz, że Dell ma w ciągłej sprzedaży 285 modeli laptopów? Dla porównania Apple ma ich... 5.

**Photopea - projekt zarabiający miliony, stworzony przez jedną osobę**
[https://www.the5to9.xyz/p/photopea-free-photoshop-alternative-making-millions](https://www.the5to9.xyz/p/photopea-free-photoshop-alternative-making-millions)
**INFO:** Koszty utrzymania całej aplikacji to około $60/msc. W artykule podlinkowano trzy AMA z autorem. Trzeba przyznać, że interesujące case study sukcesu online.

**Lista stron WWW imitujących komputery i systemy operacyjne**
[https://simone.computer/#/webdesktops](https://simone.computer/#/webdesktops)
**INFO:** To kolekcja niemal 150 blogów, linków do portfolio i aplikacji webowych, które swoich wyglądem przypominają zachowanie starych komputerów i systemów operacyjnych. Widziałem w przeszłości z 2-3 takie stronki, ale nie sądziłem, że jest tego aż tyle. Niektóre są zrealizowane z wielką dbałością o szczegóły.

**Proxi - generator map z własnymi oznaczeniami**
[https://www.proxi.co/](https://www.proxi.co/)
**INFO:** Ta aplikacja (SaaS) generuje mapę z naniesionymi na nią własnymi punktami, oznaczeniami, symbolami itp. Sami siebie nazywają "Canva do map" i to nieźle odzwierciedla ideę narzędzia. W wersji darmowej można zdziałać naprawdę sporo (do 1000 własnych punktów na mapie).

**Jak poprawnie wyczyścić z danych dysk twardy?**
[https://www.privacytools.io/guides/manufacturer-tools-for-wiping-hdd-and-ssd-drives](https://www.privacytools.io/guides/manufacturer-tools-for-wiping-hdd-and-ssd-drives)
**INFO:** Chcesz sprzedać komputer, ale obawiasz się, że nowy właściciel będzie w stanie odzyskać z niego dane? Zwykłe usuwanie plików i formatowanie dysku może niewiele dać. Okazuje się jednak, że producenci dysków posiadają zaawansowane, niskopoziomowe narzędzia do niszczenia danych. Musisz jedynie odnaleźć swojego producenta na liście (a na przyszłość, dla pewności używaj jeszcze Full Disk Encryption).

**API Security Checklist - czyli o co zadbać projektując bezpieczne API**
[https://github.com/shieldfy/API-Security-Checklist/blob/master/README-pl.md](https://github.com/shieldfy/API-Security-Checklist/blob/master/README-pl.md)
**INFO:** Nie ma znaczenia, jakiej technologii używasz, czy jaką metodę autoryzacji zaimplementujesz. Istnieją pewne elementy wspólne dla każdego rodzaju API, których wdrożenie podniesie bezpieczeństwo Twojej aplikacji.

**Mock Turtle - generator JSON-ów na potrzeby Mockupów**
[https://mockturtle.net/](https://mockturtle.net/)
**INFO:** Proste narzędzie online, w którym definiujemy strukturę JSON-a na której chcemy pracować, a następnie automat wypełnia ją przykładowymi danymi (np. adresy mailowe, imiona, nazwiska, kolory, daty urodzenia itp.). Można wybierać z puli kilkudziesięciu różnych typów danych. Idealne do generowania danych testowych.

**Jak wygląda proces onboardingu usera w popularnych SaaS-ach?**
[https://www.marbleflows.com/onboarding](https://www.marbleflows.com/onboarding)
**INFO:** Przegląd kilkudziesięciu (obecnie ponad 40) onboardingów z takich produktów jak Buffer, ClickUp, Jira, Dropbox, czy GitHub. Dobra inspiracja dla ludzi tworzących własne projekty online.

**PHP 8.2 - co nowego oferuje? Wyjaśnienie w 8 blokach kodu**
[https://stitcher.io/blog/php-82-in-8-code-blocks](https://stitcher.io/blog/php-82-in-8-code-blocks)
**INFO:** Zwięzła prezentacja nowości w PHP 8.2, bez zbytecznego pisania artykułów na blogu. Sam kod źródłowy, który wyjaśnia zmiany.

**==LINKI TYLKO DLA PATRONÓW==**

**Wszystko dla fanów rozwiązań typu Self-Hosted (kolekcja zasobów)**
[https://uw7.org/un_ad97d485bd8b2](https://uw7.org/un_ad97d485bd8b2)
**INFO:** Lubisz samodzielnie ogarniać swoje backupy, system monitoringu ma być na Twoich serwerach i nie ufasz cudzym komunikatorom i serwerom mailowym? a może po prostu chcesz samodzielnie hostować swoją kolekcję muzyki i filmów? Nie ma znaczenia, co jest Twoim celem, ta kolekcja rozwiązań self-hosted z pewnością Ci się przyda.