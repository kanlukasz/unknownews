Cześć!

W poprzednim wydaniu #unknowNews zapowiadałem, że od poniedziałku dostępne jest w sprzedaży moje szkolenie "Akademia Debugowania Linuxa". Niestety, oferta jest ważna jedynie do niedzieli do 23:59. Kolejna taka okazja pojawi się dopiero w październiku, przy czym cena będzie z pewnością wyższa.

Jeśli nie wiesz o jakim szkoleniu mówię, to rzuć okiem na opis, a przy okazji zobacz przykładową lekcje (film, około 19 minut).

https://adl.mrugalski.pl

 

A teraz czas na właściwe zestawienie - miłej lektury życzę :)

 

◢ #unknownews ◣

**Najlepsze prezentacje projektów dla developerów**  
[https://dx.tips/pitches](https://dx.tips/pitches)  
**INFO:** Jak zaprezentowano światu Dockera, Twillio, Ruby on Rails, Heroku czy Netlify? Warto rzucić okiem jak zrobiły to firmy/projekty, które później odniosły globalny sukces.  

**Czy Copilot może stworzyć grę od początku do końca? Może!**  
[https://hackernoon.com/how-i-let-an-ai-code-a-game-for-me](https://hackernoon.com/how-i-let-an-ai-code-a-game-for-me)  
**INFO:** Programista postanowił stworzyć grę w stylu space invaders w Pythonie, ale bez ręcznego napisania ani jednej linii kodu. Warto rzucić okiem. Pod koniec artykułu znajdziesz linka do filmu (ponad 2 godziny) prezentującego cały ten proces  

**Lista 13 projektów, które ułatwią Ci wejście w świat WEB3**  
[https://blog.suhailkakar.com/13-projects-you-can-do-to-become-a-web3-and-blockchain-master-beginner-to-expert](https://blog.suhailkakar.com/13-projects-you-can-do-to-become-a-web3-and-blockchain-master-beginner-to-expert)  
**INFO:** Wszędzie się ostatnio mówi o &lsquo;WEB3&rsquo;, ale jak zacząć swoją przygodę jako programista w tej dziedzinie? Każdy z pomysłów z listy posiada także linka do artykułu/tutoriala, który wyjaśnia jak dany pomysł zrealizować.  

**Deanonimizacja domen używanych przez ransomware (.onion)**  
[https://blog.talosintelligence.com/2022/06/de-anonymizing-ransomware-domains-on.html](https://blog.talosintelligence.com/2022/06/de-anonymizing-ransomware-domains-on.html)  
**INFO:** Może się wydawać, że ukryty serwis w TORze zapewnia całkiem niezłą anonimowość, ale okazuje się, że połączenie informacji z certyfikatu używanego przez stronę z narzędziem takim jak np. Shodan może dać całkiem niezłe rezultaty i zdradzić prawdziwą lokalizację serwera  

**SQLite, czy PostgreSQL - wybór nie jest taki prosty**  
[https://www.twilio.com/blog/sqlite-postgresql-complicated](https://www.twilio.com/blog/sqlite-postgresql-complicated)  
**INFO:** Odpowiedzią, która sama nasuwa się na myśl, jest oczywiście &lsquo;bierz PostgreSQL!&rsquo;, ale testy wydajnościowe wskazują, że nie zawsze będzie to idealne rozwiązanie. Wszystko zależy od konkretnego przypadku. Więcej szczegółów znajdziesz w artykule.  

**Rzeczy, które warto wiedzieć na temat indeksów i transakcji w bazach danych**  
[https://architecturenotes.co/things-you-should-know-about-databases/](https://architecturenotes.co/things-you-should-know-about-databases/)  
**INFO:** Czym są indeksy, jakie są ich rodzaje i jak działają? jakie poziomy izolacji mamy w transakcjach? czym są odczyty fantomowe, czym są &lsquo;dirty reads&rsquo;, a czym non-repeatable reads?  

**Open Food Facts - baza danych na temat jedzenia z całego świata**  
[https://world.openfoodfacts.org/](https://world.openfoodfacts.org/)  
**INFO:** Ciekawi Cię ile kofeiny ma Red Bull, ile cukru Nutella lub co znajduje się w Nesquicku? Ciekawa baza danych uzupełniana przez społeczność z całego świata. Warto na górnej belce wybrać kraj &lsquo;Polska&rsquo;, aby zobaczyć, co jest u nas sprzedawane. Baza ma obecnie 8500+ produktów dla naszego kraju i ponad 2,4 miliona dla całego świata.  

**Ogólnoświatowa mapa wyładowań atmosferycznych**  
[https://www.blitzortung.org/pl/live_lightning_maps.php?map=15](https://www.blitzortung.org/pl/live_lightning_maps.php?map=15)  
**INFO:** Aktualizowana na żywo i uzupełniana społecznościowo mapa burz i błyskawic. Sprawdź, gdzie teraz jest burza.  

**Jak stworzyć i opublikować swoją pierwszą paczkę w NPM**  
[https://eedris.hashnode.dev/a-comprehensive-guide-to-creating-and-publishing-your-first-npm-package](https://eedris.hashnode.dev/a-comprehensive-guide-to-creating-and-publishing-your-first-npm-package)  
**INFO:** Jest szansa, że używasz paczek z repozytorium NPM. Ten artykuł tłumaczy, jak przygotować swój kod w taki sposób, aby samemu umieścić coś w tym repo.  

**Wykorzystaj stary smartfon z Androidem jako... serwer**  
[https://lbrito1.github.io/blog/2020/02/repurposing-android.html](https://lbrito1.github.io/blog/2020/02/repurposing-android.html)  
**INFO:** Krótka instrukcja wyjaśniająca, jak bez większego kombinowania osiągnąć wspomniane efekt i uruchomić swój własny serwer webowy. Może się przydać, jeśli masz w domu zupełnie niepotrzebny telefon.  

**EarthFM - coś jak Spotify, ale darmowe i z dźwiękami przyrody**  
[https://earth.fm/](https://earth.fm/)  
**INFO:** Możesz wybrać, skąd mają pochodzić nagrane dźwięki i słuchać je w pętli. Co powiesz na słuchanie żab z Brzekińca lub komarów z Czaplinka? :D  

**Seria Monkey Island powraca - trailer**  
[https://returntomonkeyisland.com/](https://returntomonkeyisland.com/)  
**INFO:** Myślę, że serii pięciu przygodówek z tej serii wypuszczonych przez LucasArt nikomu nie trzeba przedstawiać. Nadchodzi kolejna ich odsłona. Warto rzucić okiem na trailer, ale mnie urzekła przede wszystkim strona projektu - wygląda jak wspomniana gra!  

**Ultima Online - ciekawa implementacja... konia**  
[https://www.raphkoster.com/2014/08/16/random-uo-anecdote-2/](https://www.raphkoster.com/2014/08/16/random-uo-anecdote-2/)  
**INFO:** Niekiedy, aby dodać do gry nową funkcjonalność (jak np. jazda gracza na koniu), której wcześniej nie przewidziano, można wykorzystać już istniejące mechanizmy. A gdyby tak wykorzystać do tego mechanizm tworzenia skrzyń? No co może pójść nie tak?  

**XLite - plugin do SQLite do pracy na plikach Excela (i nie tylko)**  
[https://github.com/x2bool/xlite](https://github.com/x2bool/xlite)  
**INFO:** Korzystając z tego rozszerzenia, można odpytywać pliki .xlsx/.xls/.ods w taki sposób, jakby były wirtualnymi tabelami w SQLite. Wygodne, jeśli dane wejściowe dostajesz/pobierasz w formie arkuszy kalkulacyjnych i musisz wyciągnąć z nich konkretne informacje.  

**X-Forwarded-For - jak poprawnie i bezpiecznie obsłużyć ten nagówek?**  
[https://www.brainonfire.net/blog/2022/03/04/understanding-using-xff/](https://www.brainonfire.net/blog/2022/03/04/understanding-using-xff/)  
**INFO:** Nagłówki HTTP to dość prosta sprawa, a ich obsługa nie powinna stwarzać większych problemów... no chyba, żę chcemy wyciągnąć prawdziwe IP użytkownika, a na scenę wchodzi X-Forwarded-For, X-Real-IP, a po drodze użytkownik używa jeszcze więcej niż jednego proxy.  

**Jeśli nie Cloudflare, to co? Przegląd alternatyw**  
[https://linuxhandbook.com/cloudflare-alternatives/](https://linuxhandbook.com/cloudflare-alternatives/)  
**INFO:** Cloudflare nie jest jedynym rozwiązaniem, które może przyspieszyć i zabezpieczyć jednocześnie Twoją stronę, ale z pewnością jest jednym z najbardziej znanych. Jeśli robisz research dla swojej firmy na temat tego, za jaką usługą ukryć swoje systemy, to ten przegląd alternatywnych rozwiązań może Ci się przydać  

**AWS-cost-saver - oszczędne środowiska DEV na AWS**  
[https://github.com/aramalipoor/aws-cost-saver](https://github.com/aramalipoor/aws-cost-saver)  
**INFO:** Ta drobna aplikacja wyłącza na Twoim środowisku developerskim wszystkie usługi, których nie używasz, gdy np. śpisz. Dzięki temu obniżysz wysokość swojego rachunku za chmurę do minimum. Nie muszę chyba tłumaczyć, że nie należy tego używać na produkcji? ;)  

**Patent Drop - newsletter informujący, co opatentowały wybrane firmy w ostatnim tygodniu**  
[https://patentdrop.substack.com/archive?sort=new](https://patentdrop.substack.com/archive?sort=new)  
**INFO:** Chcesz wiedzieć, co w tym tygodniu opatentował np. Facebook, Netflix, Mastercard, Nvidia lub Netflix? Co tydzień otrzymasz podsumowanie trzech najciekawszych patentów różnych firm. Link prowadzi do archiwum wydań newslettera.  

**Prosta walidacja danych wejściowych w ASP .NET przy budowie API RESTowego**  
[https://www.halfbitstudio.com/blog/zwracanie-bledow-walidacyjnych/zwracanie-bledow-walidacyjnych-asp-net-6/](https://www.halfbitstudio.com/blog/zwracanie-bledow-walidacyjnych/zwracanie-bledow-walidacyjnych-asp-net-6/)  
**INFO:** Obsługa zwracania błędów w ASP została mocno uproszczona. Niekiedy ogranicza się to jedynie do dodania odpowiednich atrybutów do klas wejściowych.  

**SponsorBlock - rozszerzenie do przeglądarki omijające wstawki sponsorowane w filmach na YouTube**  
[https://sponsor.ajay.app/](https://sponsor.ajay.app/)  
**INFO:** Jeśli oglądasz produkcje rodem z USA, to gdzieś pośrodku każdego odcinka znajdziesz "a teraz czas na sponsora odcinka, firmę XYZ!". Ta wtyczka ominie ten fragment, oszczędzając Ci trochę czasu.  

**Toast - narzędzie do wykonywania zadań w kontenerach**  
[https://github.com/stepchowfun/toast](https://github.com/stepchowfun/toast)  
**INFO:** Wyobraź sobie coś na wzór Ansible, które potrafi wykonywać taski tylko w środku kontenerów Dockerowych. Definiujesz playbooki w YAML, a następnie je uruchamiasz. Składnia jest bardzo prosta.  

**Twórz maile, które dobrze wyglądają w każdej aplikacji do maili (MDX + MJML)**  
[https://www.joshwcomeau.com/react/wonderful-emails-with-mjml-and-mdx/](https://www.joshwcomeau.com/react/wonderful-emails-with-mjml-and-mdx/)  
**INFO:** Ostylowanie treści wiadomości wcale nie jest takie proste, a to ze względu na różnice w sposobie wyświetlania treści pomiędzy różnymi czytnikami. Z pomocą przychodzą nam jednak narzędzia takie jak MDX i MJML. Użyteczne dla ludzi wysyłających newslettery. Kiedyś zrobię eksperyment i sam wyślę w tym to zestawienie ;)  

**Czym naprawdę było MSN? (The Microsoft Network)**  
[http://www.codersnotes.com/notes/the-microsoft-network/](http://www.codersnotes.com/notes/the-microsoft-network/)  
**INFO:** MSN kojarzy się głównie z portalem internetowym lub z komunikatorem. Czym jednak był ten powstały w okolicach 1994 roku twór w zamyśle twórców? Ciekawy i nostalgiczny artykuł. Sporo o internecie lat 90&rsquo;  

**Case study z optymalizacji szybkości ładowania strony - zysk 50x**  
[https://danluu.com/octopress-speedup/](https://danluu.com/octopress-speedup/)  
**INFO:** Prosta strona postawiona na Octopress wydawała się raczej niepodatna na optymalizację. Auto udowadnia jednak, że da się ją przyspieszyć i to nie jedno, czy dwukrotnie, a pięćdziesięciokrotnie!  

**Wykrywanie zainstalowanych rozszerzeń w przeglądarkach bazujących na Chromium**  
[https://z0ccc.github.io/extension-fingerprints/](https://z0ccc.github.io/extension-fingerprints/)  
**INFO:** Korzystając z pewnego prostego triku, można sprawdzić, czy dane rozszerzenie jest zainstalowane w przeglądarce osoby odwiedzającej stronę. Nie wszystkie rozszerzenia da się wykryć. Do czego to może służyć? Do ulepszonego fingerprintingu odwiedzających, a co za tym idzie do lepszej identyfikacji, że Ty to Ty i to nawet w trybie incognito.  

**Jak wygląda zawartość schowka, gdy kopiujemy coś w ramach Google Sheets/Docs?**  
[https://smitop.com/post/docs-html/](https://smitop.com/post/docs-html/)  
**INFO:** Gdy kopiujesz elementy z dokumentu, aplikacja dokleja do nich dodatkowe elementy sterujące zapisane w formacie HTML. Artykuł wyjaśnia, jak to wygląda w praktyce.  

**ripgrep-all - bardzo rozbudowany zamiennik standardowego GREPa**  
[https://itsfoss.com/ripgrep-all/](https://itsfoss.com/ripgrep-all/)  
**INFO:** Umożliwia przeszukiwanie PDFów (podaje nr stron), archiwów, baz sqlite, obrazów (OCR) i wiele, wiele innych.  

**==LINKI TYLKO DLA PATRONÓW==**

**Kurs języka GO - książka online**  
[https://uw7.org/un_656b5aafcf5f4](https://uw7.org/un_656b5aafcf5f4)  
**INFO:** Pełen kurs przeprowadzający czytelnika od zupełnych podstaw aż do tematów bardziej zaawansowanych.  

**Baza wyszukiwarek użytecznych przy pentestach/atakach**  
[https://uw7.org/un_42e1ba71b0a2d](https://uw7.org/un_42e1ba71b0a2d)  
**INFO:** Wyszukiwanie informacji o serwerach, bugach, exploitach, ludziach, domenach. Do tego wyszukiwarki kodu źródłowego, certyfikatów SSL i wiele innych.