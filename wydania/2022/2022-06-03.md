Cześć!

Piszę te słowa w piątek... tylko tak w okolicach godziny 2:00 ?

To był ciężki dzień. Kilkanaście godzin pracy za mną, z czego 8 stanowiło szkolenie które prowadziłem.

Długo wahałem się między niewysyłaniem dzisiaj newslettera, a wysłaniem wersji skróconej. Zdecydowałem się na tę drugą opcję (z tego powodu nie ma dzisiaj sekcji dla patronów. Nie miałem siły jej już przygotować).

Obecnie sporo pracuję nad wydaniem kilku kursów online (kilka już mam wydanych). Pierwszym w kolejce do wydania jest kurs "Ansible w godzinę" realizowany przez zewnętrznego trenera. Ansible to zagadnienie must-have dla współcesnych adminów i części DevOpsów, więc zapisz się na listę oczekujących jeśli tylko temat Cię interesuje. Premiera planowana jest na drugi tydzień czerwca.

W międzyczasie siedzę i nagrywam filmy do dwóch kolejnych kursów, ale o nich opowiem innym razem. Jeśli chcesz poznać to, nad czym pracuję 'od kuchni', to rzuć okiem na archiwum mojego drugiego newslettera.

 

OK... dla mnie to już pora, kiedy czas iść spać ?

Ostatkiem sił ustawiłem automat do wysyłki newslettera na 'rano' (czyli za 6 godzin), a Tobie mówię... dzień dobry! ?

 

◢ #unknownews ◣

**Don&rsquo;t Wordle - czy uda Ci się PRZEGRAĆ w Wordle?**  
[https://dontwordle.com/](https://dontwordle.com/)  
**INFO:** Gra w której zasady są jak w oryginalnym Wordle, ale celem jest przegrana. Musisz podać 6 słów, które spełniają zasady Wordle, ale żadne nie jest wylosowanym słowem. Szarych liter nie wolno Ci użyć już drugi raz. Zielone musisz używać w poprawnym miejscu, a żółte musisz wykorzystać gdziekolwiek. Trudne, ale wciągające.  

**Jak to powiedzieć, aby nie wyjść na buraka? - wersja dla ludzi z IT ;)**  
[https://howtoprofessionallysay.akashrajpurohit.com/](https://howtoprofessionallysay.akashrajpurohit.com/)  
**INFO:** "Ten meeting jest bez sensu!", "Czy Ty w ogóle czytałeś co napisałem w mailu?!", "To głupi pomysł!". Ta baza sprytnych odpowiedzi pozwoli Ci wyrazić swoje myśli w sposób bardziej kulturalny i profesjonalny.  

**Looking Glass Block - następca GIFów w wersji 3D?**  
[https://www.theverge.com/23132875/looking-glass-blocks-3d-vr-sharable-image](https://www.theverge.com/23132875/looking-glass-blocks-3d-vr-sharable-image)  
**INFO:** Interesująca technologia umożliwiająca tworzenie grafik, które użytkownik może oglądać w wersji 3D z uwzględnieniem np. zmiennego oświetlenia i kąta widzenia. Wygląda naprawdę super. W artykule umieszczono kilka takich grafik (musisz je przeciągnąć palcem/myszką na boki)  

**Inbox Zero - efektywna praca z pocztą e-mail**  
[https://www.youtube.com/watch?v=hP7KWqbyLdY](https://www.youtube.com/watch?v=hP7KWqbyLdY)  
**INFO:** Opis konfiguracji gmaila i pełnego workflow postępowania z mailami, który może pozytywnie wpłynąć na Twoją produktywność. Koncepcja Inboxa jest tutaj zaczerpnięta z metodyki GTD (Getting Things Done)  

**Czy naprawdę potrzebujesz środowiska stagingowego?**  
[https://refactoring.fm/p/do-you-need-staging](https://refactoring.fm/p/do-you-need-staging)  
**INFO:** Oddzielne środowisko do developmentu, produkcja i do tego staging, to taki współczesny standard. Czy jednak ten ostatni element faktycznie rozwiązuje więcej problemów niż sam tworzy? Warto rzucić okiem na przemyślenia autora na ten temat. Z artykułu dowiesz się także jak funkcjonować bez środowiska stagingowego.  

**Dlaczego tworzenie systemów do rozliczeń, to prawdziwy koszmar dla programistów?**  
[https://www.getlago.com/blog/why-billing-systems-are-a-nightmare-for-engineers](https://www.getlago.com/blog/why-billing-systems-are-a-nightmare-for-engineers)  
**INFO:** Obsługa różnych walut, modelów rozliczeń, upgrade/downgrade usług, różne okresy rozliczeniowe itp. Jest sporo szczególnych sytuacji, które trzeba ogarnąć, o których nie myśli się w pierwszej fazie projektowania takich systemów.  

**Stattogories - gra dla fanów statystyk i liczb**  
[https://www.stattogories.com/](https://www.stattogories.com/)  
**INFO:** Kto ma więcej obserwujących, która piosenka ma więcej odtworzeń na Spotify, który z filmów jest lepiej oceniany itp. Grasz do pierwszej wpadki. Mi najlepiej poszło z kategorią POP na Spotify. Nie znam połowy artystów, ale druga połowa to gwiazdy, więc wiadomo kto wygra ;)  

**Hackowanie DRMa w zmywarce do naczyń ;)**  
[https://github.com/dekuNukem/bob_cassette_rewinder/blob/master/README.md](https://github.com/dekuNukem/bob_cassette_rewinder/blob/master/README.md)  
**INFO:** Niektóre ze zmywarek działają tylko z kasetami z detergentem jednego producenta. Jest to cyfrowo zabezpieczone (taka namiastka DRMa). Autor wpisu wyjaśnia, jak to działa i w jaki sposób można to obejść. Ciekawa lektura.  

**WikiShootMe - znajdź obiekty i miejsca wokół siebie, opisane na Wikipedii**  
[https://wikishootme.toolforge.org/](https://wikishootme.toolforge.org/)  
**INFO:** Aby korzystać z serwisu musisz wyrazić zgodę na użycie geolokalizacji w swojej przeglądarce. W odpowiedzi otrzymasz mapę z zaznaczonymi punktami, które opisane są na Wikipedii. Czasami będą to miasta, czasami miejscowości/ulice, a innym razem np. zabytki.  

**Używanie domen catch-all może być problematyczne...**  
[https://www.notcheckmark.com/2022/06/catch-all-domain/](https://www.notcheckmark.com/2022/06/catch-all-domain/)  
**INFO:** Domeny mailowe catch-all to takie, w których przed małpą możemy wpisać dowolną nazwę użytkownika, a mail i tak dotrze do nadawcy. Bardzo wygodne rozwiązanie, ale niekiedy prowadzące do abawnych sytuacji - o tym więcej w artykule.  

**Programowy Jailbreak dla wszystkich nowych modeli Kindle**  
[https://swiatczytnikow.pl/dla-odwaznych-jest-juz-programowy-jailbreak-dla-wszystkich-modeli-kindle/](https://swiatczytnikow.pl/dla-odwaznych-jest-juz-programowy-jailbreak-dla-wszystkich-modeli-kindle/)  
**INFO:** Od około miesiąca dostępna jest już softwarowa metoda rootowania najnowszych Kindle do wersji systemu 5.14.2 (włącznie). Użycie tej metody umożliwia wrzucenie na czytnik alternatywnych aplikacji do czytania ebooków jak i bezpośredni dostęp do linuksowej powłoki systemowej (tak, Kindle działa na Linuksie)  

**NEXE - kompilator do aplikacji pisanych w NodeJS**  
[https://github.com/nexe/nexe](https://github.com/nexe/nexe)  
**INFO:** Aplikacja tworzy jeden plik wykonywalny, który możesz rozpowszechniać, bez wymogu instlacji zależności, binarki node itp. Zwiększa to przenośność kodu.  

**TuiCss - framework CSS do stylowania tekstowych interfejsów użytkownika**  
[https://github.com/vinibiavatti1/TuiCss](https://github.com/vinibiavatti1/TuiCss)  
**INFO:** Design obiektów przypomina bardzo bibliotekę Turbo Vision znaną z czasów MS-DOSa  

**Jak dobierać pary pasujących do siebie fontów?**  
[https://pimpmytype.com/font-matrix/](https://pimpmytype.com/font-matrix/)  
**INFO:** "Font Matrix" to metoda pozwalająca na szybsze dopasowanie do siebie pasujących fontów i to bez znaczenia, czy są szeryfowe, czy bezszeryfowe.  

**Tunelowanie połączeń/portów w stylu NGROK, ale bez instalacji klienta**  
[https://tunnel.pyjam.as/](https://tunnel.pyjam.as/)  
**INFO:** Serwis pozwala wystawić na świat usługę hostowaną na lokalnym komputerze, ale bez konieczności instalowania zewnętrznego softu w stylu ngroka. Wykorzystuje on za to aplikację wireguard, którą część użytkowników (najczęściej Linuksa) może mieć już w systemie.  

**Odgadywanie hasła jedynie na podstawie czasu odpowiedzi serwera - atak czasowy**  
[https://www.youtube.com/watch?v=XThL0LP3RjY](https://www.youtube.com/watch?v=XThL0LP3RjY)  
**INFO:** Funkcja porównywania stringów w pythonie zwraca false tak szybko jak okaże się, że stringi nie są identyczne. Oznacza to, że im bardziej podobne stringi, tym dłużej będzie się wykonywała. Na podstawie tego można znaleźć długość hasła, a potem już konkretne znaki w haśle.  

**Garść trików dla użytkowników MacOS**  
[https://danmackinlay.name/notebook/macos_hacks.html](https://danmackinlay.name/notebook/macos_hacks.html)  
**INFO:** autor zebrał w jeden długi artykuł kilka porad, które ułatwiają mu codzienną pracę na Macu. W niektórych rozdziałach trzeba przejść do materiałów zewnętrznych  

**Customizacja kolorów w fontach webowych**  
[https://webkit.org/blog/12662/customizing-color-fonts-on-the-web/](https://webkit.org/blog/12662/customizing-color-fonts-on-the-web/)  
**INFO:** Tworzenie ozdobnych tekstów bardzo często wymaga(ło) wspierania się plikami graficznymi. W nowoczesnych przeglądarkach możemy jednak wykorzystać "font-palette" do upiększenia wyglądu fontów. Warto rzucić okiem.  

**queueMicrotask - lepszy sposób na tworzenia asynchronicznego kodu w JavaScript**  
[https://www.freecodecamp.org/news/queuemicrotask/](https://www.freecodecamp.org/news/queuemicrotask/)  
**INFO:** Funkcja ta wrzuca fragment kodu (funkcję) do wykonania w oddzielnym wątku, dzięki czemu otrzymujemy prawdziwą asynchroniczność. To, co ją odróżnia od setTimeout z opóźnieniem równym zero, to fakt zastosowania kolejki FIFO (zadania z kolejki wykonują się kolejno).  

**Kolekcja darmowych zasobów do nauki GITa**  
[https://www.sherpa.guide/paths/git](https://www.sherpa.guide/paths/git)  
**INFO:** Strona zawiera listę kursów, artykułów i materiałów dodatkowych (na różnym poziomie trudności), które mogą być pomocne w nauce efektywnej pracy z GITem.