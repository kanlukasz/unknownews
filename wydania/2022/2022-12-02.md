Cześć!

Przybywam z kolejnym przeglądem technologicznej części internetu :)

Dzisiaj jest wielki dzień, ale nie dla mnie, a dla Tomka, znanego lepiej jako "Informatyk Zakładowy". Jest on sponsorem tego wydania newslettera i wydaje właśnie drugą edycję swojego szkolenia na temat automatycznego zbierania informacji z internetu (scrapowanie, parsowanie, omijanie limitów, obsługa uwierzytelniania i wiele innych zagadnień). Szkolenie jest dostępne w modelu 'zapłać ile chcesz' (z pewnymi limitami, ale o tym więcej info na stronie). Zobacz koniecznie przykładową lekcję.

 

A teraz zapraszam do lektury :)

 

◢ #unknownews ◣

**Bądź lepszym CTO (Chief Technology Officer) - jak usprawnić swoją pracę?**
[https://github.com/kuchin/awesome-cto](https://github.com/kuchin/awesome-cto)
**INFO:** Jak lepiej ogarnąć zatrudnianie ludzi, rozmowy kwalifikacyjne, zarządzanie ludźmi i projektami, swój rozwój osobisty, kwestie architektury systemów i oprogramowania i wiele innych. To zbiór linków zewnętrznych, które mogą się przydać nie tylko CTO, ale także Team/Tech Leaderom, a niektóre nawet szeregowym pracownikom.

**AllInfoSecNews - portal gromadzący newsy ze świata cybersecurity**
[https://allinfosecnews.com/](https://allinfosecnews.com/)
**INFO:** To agregator newsów z Reddita, Youtube, podcastów i kilku portali branżowych. Umożliwia szybkie zapoznanie się z tym, co dzieje się w świecie security.

**Jak bezpiecznie kupować w internecie - poradnik od CERT (PDF)**
[https://cert.pl/uploads/docs/CERT_poradnik_zakupowy.pdf](https://cert.pl/uploads/docs/CERT_poradnik_zakupowy.pdf)
**INFO:** Polski oddział CERT opublikował krótki (17 stron) poradnik wyjaśniający, jak nie dać się złapać na popularne oszustwa internetowe. Temat szczególnie gorący, zwłaszcza w okresie powoli zbliżających się świąt, mikołaja itp. Warto wysłać bliskim. Osoby bardziej znające temat mogą zainteresować statystyki przedstawione na początku e-booka.

**Symulator układów elektronicznych online - buduj, testuj i baw się :)**
[https://www.withdiode.com/](https://www.withdiode.com/)
**INFO:** Prosta w obsłudze aplikacja do budowy układów na płytce prototypowej. Mamy do dyspozycji garstkę podzespołów, z których możemy tworzyć własne układy, a następnie je uruchamiać i debugować. Użyteczne narzędzie do nauki podstaw elektroniki. Płytkę można obracać, przybliżać i oddalać, co bardzo ułatwia prototypowanie.

**Dittytoy - lubisz muzykę generatywną? Sprawdź to narzędzie.**
[https://dittytoy.net/](https://dittytoy.net/)
**INFO:** Mowa o rodzaju muzyki tworzonej metodą algorytmiczną, z wykorzystaniem funkcji matematycznych, pętli i dodatkowych efektów. Są ludzie mogący słuchać takiej muzyki godzinami. Ja jednak się do nich nie zaliczam. Wrzucam, bo może Tobie przypadnie do gustu.

**Bohemian Rhapsody - "teledysk" stworzony przez AI**
[https://youtube.com/watch?v=-_VYGvHpED8](https://youtube.com/watch?v=-_VYGvHpED8)
**INFO:** Każdy wers słynnego utworu autorstwa zespołu Queen został zwizualizowany przez aplikację Midjourney. Przyjemnie ogląda się, jak sztuczna inteligencja wyobraża sobie niektóre wizje i słowa.

**Szkolenie z automatyzacji pobierania danych z internetu [sponsorowane]**
[https://informatykzakladowy.pl/scrapowanieUN](https://informatykzakladowy.pl/scrapowanieUN)
**INFO:** Rozważasz automatyzację pobierania danych z internetu? Zastanawiasz się, jak osiągnąć optymalną wydajność oraz monitorować efekty przetwarzania danych? Sprawdź szkolenie Tomasza Zielińskiego, autora bloga Informatyk Zakładowy, i dołącz do 350 zadowolonych uczestników. Ponad dziewięć godzin nagrań wideo i gwarancja zwrotu kasy bez zadawania pytań, gdyby zakup nie spełnił oczekiwań!

**Wyzwanie - 100 dni z mniej lub bardziej nowoczesnym CSS-em**
[https://www.matuzo.at/blog/2022/100-days-of-more-or-less-modern-css/](https://www.matuzo.at/blog/2022/100-days-of-more-or-less-modern-css/)
**INFO:** Ciekawy projekt blogowy. Autor publikuje codziennie, przez 100 dni jeden wpis na temat nowoczesnych funkcji CSS-a. W chwili, gdy piszę te słowa, na blogu jest już 45 wpisów z tej serii, więc z pewnością znajdziesz tam coś dla siebie.

**ChatGPT - nowy model od OpenAI, zoptymalizowany do prowadzenia rozmów**
[https://openai.com/blog/chatgpt/](https://openai.com/blog/chatgpt/)
**INFO:** Jeśli GPT-3 robi na Tobie wrażenie, to ChatGPT jest do niego bardzo zbliżony, z tą jednak różnicą, że trzyma wątek rozmowy i potrafi wykonywać instrukcje krokowe (prosisz o jedną rzecz, dostajesz odpowiedź, prosisz o poprawki itd.). W ramach testów usługa jest obecnie darmowa. Później cenowo będzie prawdopodobnie rozliczana podobnie do innych modeli GPT-3.

**GPS vs GLONASS vs Galileo - czym się różnią?**
[https://www.gpsrchive.com/Shared/Satellites/GPS vs GLONASS vs Galileo.html](https://www.gpsrchive.com/Shared/Satellites/GPS vs GLONASS vs Galileo.html)
**INFO:** Krótki opis (wraz z graficznymi przykładami i mapami) przedstawiający różnice w tych trzech systemach pozycjonowania. Spora dawka technologicznych ciekawostek.

**Krytyczny CSS - rozwiązanie wielu problemów, czy jednak niekoniecznie?**
[https://csswizardry.com/2022/09/critical-css-not-so-fast/](https://csswizardry.com/2022/09/critical-css-not-so-fast/)
**INFO:** "Critical CSS" ma swoich zwolenników i może pozytywnie wpłynąć na czas ładowania strony, czas do momentu responsywności i na kilka innych parametrów. Czy jednak jest on lekiem na całe zło? Okazuje się, że nie zawsze daje on taki zysk, jakiego spodziewałby się programista. Zanim wdrożymy zmiany, warto zgromadzić kilka statystyk, bo może to nie CSS jest problemem.

**Hackowanie starych wiadomości mailowych**
[https://trufflesecurity.com/blog/email-graffiti/](https://trufflesecurity.com/blog/email-graffiti/)
**INFO:** Często uznaje się, że treść maili jest statyczna. Nie jest to jednak prawda. Czytniki maili zaciągają dynamicznie obrazki, style i fonty z Internetu. Co jednak, gdy plik źródłowy przestał istnieć? Atakujący może podłożyć w pierwotne miejsce swoją treść.

**Zliczanie i identyfikowanie użytkowników na stronie bez użycia ciasteczek**
[https://notes.normally.com/cookieless-unique-visitor-counts/](https://notes.normally.com/cookieless-unique-visitor-counts/)
**INFO:** Przyszłość ciasteczek &lsquo;third-party&rsquo; jest niepewna. Niektóre przeglądarki i wtyczki do przeglądarek deklarują, że będą je blokować. Jak więc rozpoznać, czy ktoś był już na naszej stronie, kiedy był i ile razy nas odwiedził? Są na to sposoby i tego dowiesz się z artykułu.

**Sposoby zapisywania kolorów w CSS - znasz je wszystkie?**
[https://www.joshwcomeau.com/css/color-formats/](https://www.joshwcomeau.com/css/color-formats/)
**INFO:** Zapis w formacie HEX to klasyka. Anglojęzyczna nazwa danego koloru to także coś, z czym spotykamy się na co dzień. Istnieje jednak znacznie więcej form zapisu kolorów, z którymi możesz się spotkać, analizując źródła arkuszy CSS. Warto je poznać.

**Używaj nazwanych obszarów w CSS Grid - zyskasz na tym**
[https://css-tricks.com/using-grid-named-areas-to-visualize-and-reference-your-layout/](https://css-tricks.com/using-grid-named-areas-to-visualize-and-reference-your-layout/)
**INFO:** Nic nie stoi na przeszkodzie, aby do obszarów grida odwoływać się poprzez numer odpowiedniej części layoutu. Łatwiejszym, a w konsekwencji i prostszym do utrzymania przez programistów rozwiązaniem jest jednak nadawanie nazw obszarom. Artykuł tłumaczy, jak się do tego sprytnie zabrać.

**Unclutter - znacznie ulepszony &lsquo;reader mode&rsquo; do przeglądarek**
[https://unclutter.it/](https://unclutter.it/)
**INFO:** Jest to wtyczka, która nie tylko uwydatnia treść artykułu, ale dodatkowo usuwa z niego wszystkie rozpraszacze, a przede wszystkim, dodaje wygodny spis treści, ułatwiający poruszanie się po artykule. Trudno jest to opisać słowami, ale gdy uruchomisz tę aplikację na dowolnym dostatecznie długim tekście, to ją pokochasz. Zaskakujące jest też to, że design czytnika dostosowuje się do designu strony (np. strona z dark mode posiada także czarny reader mode). Czytając, warto nacisnąć klawisz TAB, aby zobaczyć jeszcze kilka ciekawych opcji. Fajne!

**Co się zmieniło w formularzach HTML w 2022 roku?**
[https://css-tricks.com/whats-new-with-forms-in-2022/](https://css-tricks.com/whats-new-with-forms-in-2022/)
**INFO:** Pojawiło się sporo zmian w interfejsie JavaScript, jak i w CSS elementów formularzy. Warto zobaczyć, jakie nowe możliwości zyskali programiści i może zacząć z nich korzystać.

**Japońskie strony internetowe mają bardzo specyficzny design - jaki?**
[https://sabrinas.space/](https://sabrinas.space/)
**INFO:** Autor przeprowadził proste badanie polegające na analizie kilku tysięcy najpopularniejszych serwisów internetowych w Japonii. Analizował jak dużo treści prezentowanych jest na stronach, jak wiele pustej przestrzeni zawierają i jakie kolory na nich dominują. Okazuje się, że to, co preferują Japończycy, odbiega od tego, co jest standardem dla reszty świata. Poza samym artykułem warto także rzucić okiem na podlinkowane w tekście materiały, powiązane z tym tematem.

**Zaawansowana optymalizacja fontów webowych**
[https://dev.to/alex_barashkov/advanced-web-font-optimization-techniques-2n1f](https://dev.to/alex_barashkov/advanced-web-font-optimization-techniques-2n1f)
**INFO:** Webfonty są już powszechnie używane na wielu stronach. Niestety, pomimo tego, że mają one wiele zalet, wpływają także negatywnie na szybkość ładowania strony, a niekiedy powodują efekt layout-shift. Jak je zoptymalizować? Artykuł zawiera garść porad, które mogą w tym pomóc.

**Serwery CloudFlare nie posiadają własnych, publicznych IP? Jak to działa?**
[https://blog.cloudflare.com/cloudflare-servers-dont-own-ips-anymore/](https://blog.cloudflare.com/cloudflare-servers-dont-own-ips-anymore/)
**INFO:** CloudFlare to platforma (między innymi) do cachowania treści w Internecie. Jest rozsiana na setki tysięcy serwerów. Utrzymanie takiej liczby adresów IP kosztowałoby majątek. Jak to zoptymalizować w świecie, w którym pula IPv4 już się wyczerpała? Kolejny super ciekawy wpis z bloga inżynierów CF.

**Łamacz googlowej captchy bazujący na AI**
[https://nopecha.com/](https://nopecha.com/)
**INFO:** Działa jako wtyczka do przeglądarki i rozwiązuje słynne captche polegające na wyszukiwaniu świateł drogowych, witryn sklepów, przejść dla pieszych itp. Użyteczne, gdy chcesz wykonać testy (np. pentesty) wybranego serwisu, ale niestety nie możesz zautomatyzować swoich akcji, bo blokuje Cię captcha. To płatna usługa, ale trzeba przyznać, że jest niezwykle tania. To, co mnie najbardziej zadziwia, to fakt, że łamacz captchy Google jest dostępny w Chrome Web Store i Google uznało, że nie łamie to ich regulaminu ;)

**Monolit, mikroserwisy, a może serverless? Co wybrać?**
[https://dev.to/aws-builders/monoliths-vs-microservices-vs-serverless-393m](https://dev.to/aws-builders/monoliths-vs-microservices-vs-serverless-393m)
**INFO:** Artykuł porównuje wady i zalety trzech popularnych architektur, z którymi możemy się spotkać, tworząc aplikacje. Znając głosy za/przeciw danej architekturze, łatwiej będzie podjąć decyzję, które rozwiązanie będzie właściwe dla naszego projektu.

**Git Notes - zapomniana, ale użyteczna funkcja gita?**
[https://tylercipriani.com/blog/2022/11/19/git-notes-gits-coolest-most-unloved-feature/](https://tylercipriani.com/blog/2022/11/19/git-notes-gits-coolest-most-unloved-feature/)
**INFO:** Notatki w repozytorium GIT-a? Większość programistów nie wie o istnieniu czegoś takiego, a jest ku temu prosty powód. GitHub, GitLab i inne popularne narzędzia używane w świecie GIT-a ich nie wspierają (w rozumieniu: nie wyświetlają w interfejsie). Takie cudo jak notatki jednak istnieje i może być przez Ciebie używane do trzymania w repozytorium dodatkowych informacji, użytecznych przy rozwoju oprogramowania. Zobacz przykłady i zdecyduj, czy i w Twojej pracy może się to do czegoś przydać.

**BreakBot - aplikacja dbająca, abyś nie przeciążył swojego kalendarza Google**
[https://workspace.google.com/marketplace/app/breakbot/936119306796?hl=pl&pann=caw](https://workspace.google.com/marketplace/app/breakbot/936119306796?hl=pl&pann=caw)
**INFO:** Masz w pracy spotkanie za spotkaniem? Twój szef/zespół wykorzysta każdą wolną chwilę w Twoim kalendarzu? Ta aplikacja zarezerwuje chwilę dla Ciebie po każdym większym bloku spotkań (np. nie dopuści do 2+ godzin spotkań jedno po drugim). Rozwiązanie działa na Google Workspace.

**Lumi - najprostsza metoda na stworzenie API REST-owego w Pythonie**
[https://github.com/Tanmoy741127/lumi](https://github.com/Tanmoy741127/lumi)
**INFO:** Przerobienie Twojej dowolnej funkcji na API webowe wymaga dopisania tylko 3-4 dodatkowych linijek kodu. Transformacja gotowej biblioteki w REST-a chyba nigdy nie była aż tak prosta.

**Fonty o "prawie" stałej szerokości znaku - o co chodzi?**
[https://blakewatson.com/journal/almost-monospaced-the-perfect-fonts-for-writing/](https://blakewatson.com/journal/almost-monospaced-the-perfect-fonts-for-writing/)
**INFO:** Przyzwyczailiśmy się, że fonty mogą mieć stałą, albo zmienną szerokość znaku. Te ze stałą (monospaced) są chętnie używane np. przez programistów w IDE, a te drugie idealnie nadają się do czytania/pisania artykułów. A co jeśli powiem Ci, że istnieje jeszcze trzecia grupa fontów, które moglibyśmy nazwać "almost monospaced"? To rozwiązanie, w którym wszystkie litery są równe z wyjątkiem np. 3-4 przypadków. Co to zmienia i dlaczego może być wygodne? Tego dowiesz się z artykułu.

**Przezroczyste wideo na stronie internetowej? Tak, to możliwe! (film, 10 minut)**
[https://www.youtube.com/watch?v=Xg6aYfuvRHk](https://www.youtube.com/watch?v=Xg6aYfuvRHk)
**INFO:** Przyzwyczailiśmy się, że przezroczyste mogą być np. pliki GIF, czy PNG, ale wideo to coś, czemu co najwyżej możemy ustawić półprzezroczystość w CSS. Autor tego poradnika pokazuje jednak, że wideo nie tak bardzo różni się od statycznych grafik i bez problemu możemy sprawić, aby miało ono przezroczyste tło. Można to osiągnąć na kilka sposobów, a wszystkie z nich omawiane są w poradniku. Bardzo ciekawy efekt.

**Firefox Translations - nowa wtyczka do tłumaczeń od Mozilli, ale działająca w pełni offline**
[https://addons.mozilla.org/en-US/firefox/addon/firefox-translations/](https://addons.mozilla.org/en-US/firefox/addon/firefox-translations/)
**INFO:** Nie chcesz (prywatność, bezpieczeństwo) albo nie możesz (praca w środowisku bez internetu) używać narzędzi tłumaczących strony w chmurze? Mozilla przychodzi z pomocą. Stworzyli wtyczkę, która wykona proces tłumaczenia w pełni na Twoim komputerze. Żadne dane nie opuszczą wtedy przeglądarki. Wtyczka obsługuje także język polski.

**WebStickies - wtyczka do przeglądarki do zostawiania sobie notatek na stronach**
[https://lawrencehook.com/ws/](https://lawrencehook.com/ws/)
**INFO:** Wtyczka działa na przeglądarkach Chrome oraz Firefox. Pozwala Ci zrobić notatkę, która otworzy się przy kolejnych wizytach na danej stronie. Użyteczne do zapisywania rzeczy do zrobienia, powiązanych z konkretną witryną.

**SSHGuard - aplikacja do zabezpieczania serwerów VPS/dedykowanych**
[https://www.sshguard.net/](https://www.sshguard.net/)
**INFO:** To prosta aplikacja parsująca logi i wykrywająca na ich podstawie próby ataków siłowych (bruteforcce). Po wykryciu atakującego potrafi zablokować go na pewien czas. Idea aplikacji jest bardzo zbliżona do popularnego fail2ban, ale SSHGuard oferuje kilka dodatkowych funkcji.

**IP Blacklist - kolekcja ponad 350 list z niebezpiecznymi zakresami IP**
[https://iplists.firehol.org/](https://iplists.firehol.org/)
**INFO:** Listy adresów wykorzystywane przez botnety, malware, strony phishingowe, spamerów i całą resztę zła, jakie można znaleźć w Internecie. Warto niektóre z tych list dorzucić sobie do firewalla (jako ipset). Idealne dla adminów sieci i serwerów.

**Jak i gdzie wyświetlać powiadomienia na stronie?**
[https://christianheilmann.com/2022/11/25/positioning-notification-messages-with-accessibility-in-mind/](https://christianheilmann.com/2022/11/25/positioning-notification-messages-with-accessibility-in-mind/)
**INFO:** Przeważnie, powiadomienia o sukcesie bądź błędzie, pojawiają się u góry ekranu, a niekiedy w dolnej jego części. Zapominamy jednak, że takie pozycjonowanie powiadomień może uniemożliwić ich przeczytanie np. użytkownikom używającym smartfonów z małym ekranem lub osobom niepełnosprawnym, widzącym np. na dużym powiększeniu tylko fragment aplikacji. Jak więc to zrobić lepiej?

**==LINKI TYLKO DLA PATRONÓW==**

**Regularnie aktualizowana kolekcja darmowych książek w tematyce IT - wszystkie można ściągnąć**
[https://uw7.org/un_cc408012e53a9](https://uw7.org/un_cc408012e53a9)
**INFO:** Katalog jest rozległy i obejmuje setki kategorii. Niestety, ogromna część książek jest w formacie PDF. Przy niektórych pozycjach nie ma linku do downloadu, a jedynie link do strony autora książki. Oznacza to tylko tyle, że książkę pobiera się ze strony autora.

**Fotografia dla geeków - przewodnik po podstawach fotografii**
[https://uw7.org/un_431f6a8622bd1](https://uw7.org/un_431f6a8622bd1)
**INFO:** Chcesz robić lepsze zdjęcia? Naucz się jak je kadrować, oświetlać, jak lepiej ustawiać fokus, jak uzyskać głębię ostrości i jak zadbać o wiele innych aspektów zdjęcia. Sporo czytania, ale na szczęście każdy rozdział okraszony jest dużą liczbą zdjęć przedstawiających omawiane zagadnienia.