Cześć!

Jak co piątek, przygotowałem porcję subiektywnie najciekawszych treści z branży IT, na jakie natrafiłem podczas przeglądania sieci w tym tygodniu.

Wśród moich faworytów tego wydania jest wykład na temat... zabezpieczeń kolei. Po wczorajszej wpadce PKP, sporo się mówi jak to polska kolej jest kiepsko zorganizowana. Posłuchaj tego wykładu, a dowiesz się, że systemy kolei już w latach 30 były lepiej zorganizowane niż niejedna współczesna korporacja IT ;)

Spodobała mi się również gra 'Grażdanka'. Interfejs wymaga jeszcze odrobiny dopracowania. Jako że znam rosyjski i cyrylicę (N lat nauki za mną...), to trudno mi określić, czy gra jest trudna, ale na pewno pozwala miło spędzić czas, a może i czegoś się nauczyć.

 

Odrobina prywaty  ⬇️

W moim sklepie, kupując "Kurs konfiguracji NGINX" dostajesz teraz w prezencie także "Mini kurs CURLa". Oba te kursy przydadzą się z pewnością każdemu adminowi, DevOpsowi i wielbicielowi Linuksa.

https://wiedza.mrugalski.pl/product/kurs-konfiguracji-nginx/

Uwaga: do niedzieli (do północy), korzystając z kuponu NEWSLETTER możesz obniżyć cenę zamówienia o 15%.

 

Nie przedłużam już i zapraszam do lektury zestawienia :)

 

◢ #unknownews ◣

**Czy rozpoznasz Deepfake w wersji audio, wideo i tekstowej?**  
[https://detectfakes.media.mit.edu/](https://detectfakes.media.mit.edu/)  
**INFO:** przeglądnij zestaw starannie przygotowanych deepfake i oceń, jak bardzo jesteś przekonany (0-100%), że to podróbka. Pierwsze nagranie jest referencyjne, więc tam dajesz po prostu 100%. Nie wszystkie filmy mają dźwięk (i to nie jest bug), chodzi w nich o ocenę obrazu.  

**Grażdanka - naucz się cyrylicy i jej odmian!**  
[https://grazdanka.pl/](https://grazdanka.pl/)  
**INFO:** wybierasz rodzaj alfabetu (obecnie rosyjski i ukraiński), a następnie starasz się odgadnąć jakie słowo zapisano (litera po literze i fonetycznie) za pomocą wybranego alfabetu. Po przejściu kilku/kilkunastu etapów zdziwisz się, jak szybko będziesz umieć czytać cyrylicę :)  

**Czego informatyka może nauczyć się od kolei? Analiza katastrof (film 44 minuty)**  
[https://www.youtube.com/watch?v=gHhnXwCYqDE](https://www.youtube.com/watch?v=gHhnXwCYqDE)  
**INFO:** czy kolej torowa w latach 30 była lepiej zorganizowana niż niektóre ze współczesnych firm z branży IT? Zupełnie nie interesuję się koleją, ale oglądałem z niesamowitym zaciekawieniem. Polecam!  

**NandGame - zbuduj własny komputer z bramek logicznych (gra)**  
[https://nandgame.com/](https://nandgame.com/)  
**INFO:** wciągająca zabawa dla wielbicieli elektroniki i bramek logicznych. Z bardzo prostych elementów musimy zbudować gotowe układy logiczne, co wcale nie jest takie proste. Bardzo przydaje się na początku przycisk &lsquo;Level Help&rsquo;  

**Backup danych z własnego komputera/serwera do AWS S3 / Glacier za grosze (~15zł/TB)**  
[https://dev.to/aws-builders/personal-backup-to-amazon-s3-cheap-and-easy-3c39](https://dev.to/aws-builders/personal-backup-to-amazon-s3-cheap-and-easy-3c39)  
**INFO:** ciekawa metoda narzędzi i pomysłowa redukcja kosztów. Jedyna wada tej metody, to bardzo długi czas uzyskiwania dostępu do backupu (od chwili zamówienia odzyskiwania, nawet do 12h), więc nadaje się to do danych mniej krytycznych.  

**Jak dodać autouzupełnianie poleceń do powershella?**  
[https://dev.to/dhravya/how-to-add-autocomplete-to-powershell-in-30-seconds-2a8p](https://dev.to/dhravya/how-to-add-autocomplete-to-powershell-in-30-seconds-2a8p)  
**INFO:** efekt wygląda trochę jak konfiguracja z oh-my-zsh, a wymaga jedynie instalacji jednego modułu i dodania kilku linijek konfiguracji  

**Jak przetrwałem atak DDoS na klaster Raspberry Pi (film, 13 minut)**  
[https://www.youtube.com/watch?v=VPcYMgTYQs0](https://www.youtube.com/watch?v=VPcYMgTYQs0)  
**INFO:** ciekawa analiza ataku połączona z opisem metody poradzenia sobie z nim.  

**Nie lubisz pracy w samotności? zrób sobie asystenta! - NLP/Notion/Discord/Cron/Puppeteer/Heroku**  
[https://dev.to/happping_min/working-alone-is-so-exhausting-so-i-created-my-own-assistant-4mki](https://dev.to/happping_min/working-alone-is-so-exhausting-so-i-created-my-own-assistant-4mki)  
**INFO:** bardzo pomysłowe połączenie kilku technologii w celu usprawnienia swojej pracy. Wrzucam jako inspirację do budowy własnych rozwiązań  

**Pisanie na klawiaturze niszczy Twoje nadgarstki? Oto jak temu zaradzić**  
[https://www.notonlycode.org/relearned-typing/](https://www.notonlycode.org/relearned-typing/)  
**INFO:** programiści na skutek wielogodzinnej pracy przed komputerem, narzekają na wiele schorzeń. Jednym z nich są problemy z nadgarstkami. Tekst wyjaśnia genezę tego problemu i pokazuje jedno z jego rozwiązań.  

**Chcesz być full stackiem w świecie WEB3? Oto kompletny przewodnik na ten temat**  
[https://dev.to/edge-and-node/the-complete-guide-to-full-stack-web3-development-4g74](https://dev.to/edge-and-node/the-complete-guide-to-full-stack-web3-development-4g74)  
**INFO:** proponowany stack składa się z Next.js, Polygon, Solidity, The Graph, IPFS i Hardhat. Bardzo rozbudowany artykuł.  

**Katalog wzorców projektowych, czyli zbiór rozwiązań dla typowych problemów pojawiających się przy produkcji oprogramowania**  
[https://refactoring.guru/pl/design-patterns/catalog](https://refactoring.guru/pl/design-patterns/catalog)  
**INFO:** linkuję do polskiej wersji językowej, ale jeśli wolisz czytać oryginalną, angielską wersję, to możesz się przełączyć w lewym górnym narożniku  

**Falso - generator fałszywych/przykładowych danych użytkowników**  
[https://github.com/ngneat/falso](https://github.com/ngneat/falso)  
**INFO:** potrzebujesz na szybko wygenerować kilka tysięcy realnie wyglądających imion, nazwisk, adresów mailowych, nazw firm, stanowisk itp.? Ta aplikacja zrobi to za Ciebie. Dobre narzędzie dla np. testerów aplikacji.  

**Wbudowane w Pythona, natywne funkcje, które warto znać**  
[https://treyhunner.com/2019/05/python-builtins-worth-learning/](https://treyhunner.com/2019/05/python-builtins-worth-learning/)  
**INFO:** według autora tekstu, przeciętny programista Pythona może spokojnie programować, wykorzystując około 30 funkcji tego języka. Pytanie jednak brzmi, które to mają być funkcje. W artykule znajdziesz zbiory funkcji podzielonych na kategorie. Warto zwrócić uwagę na ostatnią pulę, gdzie znajdują się funkcje, które prawdopodobnie nigdy Ci się nie przydadzą (unikanie ich, zaoszczędzi Ci trochę czasu poświęconego na naukę).  

**Pięć, łatwych do przeoczenia wąskich gardeł w PostgreSQL, mających znaczny wpływ na wydajność zapytań**  
[https://pawelurbanek.com/postgresql-query-bottleneck](https://pawelurbanek.com/postgresql-query-bottleneck)  
**INFO:** garść użytecznych porad, jak wykonać niektóre z operacji na bazie w sposób znacznie bardziej wydajny.  

**Budowa lepszego API - zbiór kilkunastu porad**  
[https://r.bluethl.net/how-to-design-better-apis](https://r.bluethl.net/how-to-design-better-apis)  
**INFO:** kolekcja dobrych rad, zdatnych do zastosowania w dowolnym API, które tworzysz.  

**Jaki frameworki wybrać? Może odpowiedzią na to pytanie powinno być: żaden?**  
[https://link.medium.com/CZRjzK2Jtob](https://link.medium.com/CZRjzK2Jtob)  
**INFO:** korzystanie z frameworków bardzo ułatwia pracę, ale ma też swoje ukryte koszty, o których zapominamy. Autor przedstawia w artykule koncepcję &lsquo;no framework&rsquo;. Wiadomo, że nie wszędzie da się (i nie wszędzie powinno się!) ją zastosować, ale i tak warto rzucić okiem.  

**Konwerter poleceń CURLa do formy zrozumiałej dla różnych języków programowania (Python, PHP, Node, Java i inne)**  
[https://curlconverter.com](https://curlconverter.com)  
**INFO:** bardzo się przydaje, gdy korzystasz z opcji &lsquo;copy as CURL&rsquo; w narzędziach webmastera (jak w artykule wyżej), a później chcesz to przepisać na swoją technologię  

**Po co publikować osobny onion-adres dla strony internetowej, skoro można po prostu odwiedzić ją przez TOR-a?**  
[https://alecmuffett.com/article/16007](https://alecmuffett.com/article/16007)  
**INFO:** to ciekawe i wcale nie takie głupie, ani łatwe do odpowiedzi pytanie.  

**Jazda samochodem po dowolnym miejscu na świecie z użyciem Google Maps**  
[https://framesynthesis.com/drivingsimulator/maps/](https://framesynthesis.com/drivingsimulator/maps/)  
**INFO:** w pierwszym polu podajesz adres, a następnie poruszasz się po wybranej lokalizacji. W polu "preset locations" masz kilka interesujących miejscówek do odwiedzenia. Moim zdaniem wygodniej gra się z opcją &lsquo;head up&rsquo; niż &lsquo;North up&rsquo;. Samochód za mało ostro wchodzi w zakręt, przez co jazda powyżej przepisowej prędkości nie jest łatwa (za każdym razem wylatuję z drogi).  

**Parodia strony opartej w pełni na WEB3 i blockchain - pół żartem, pół serio**  
[https://welcome2web3.com/](https://welcome2web3.com/)  
**INFO:** spróbuj wyrazić zgodę na ciasteczka, zalajkuj jakieś zdjęcie, dodaj komentarz, spróbuj uploadować fotkę lub zmienić ustawienia swojego profilu. Warto rzucić także okiem na artykuły, które pojawiają się w popupach. Projekt ma za zadanie pokazać, że użycie blockchaina gdzie popadnie, nie jest najlepszym pomysłem.  

**Czy wyszukiwarka Google powoli umiera?**  
[https://dkb.io/post/google-search-is-dying](https://dkb.io/post/google-search-is-dying)  
**INFO:** według autora, wyniki zwracane przez natywne algorytmy wyszukiwarki stają się coraz mniej wartościowe, a sama wyszukiwarka często służy użytkownikom do przeszukiwania innych (konkretnych, jak np. Reddit) stron  

**Najnowsza wersja Podmana potrafi przenosić kontenery między serwerami, bez pośrednictwa rejestru obrazów**  
[https://www.redhat.com/sysadmin/podman-transfer-container-images-without-registry](https://www.redhat.com/sysadmin/podman-transfer-container-images-without-registry)  
**INFO:** dodano jedno, proste polecenie umiejące przenosić obrazy zarówno między dwoma kontami w systemie, jak i dwoma niezależnymi maszynami w sieci. Przydatne  

**Jak korzystać z nieudokumentowanych API webowych?**  
[https://jvns.ca/blog/2022/03/10/how-to-use-undocumented-web-apis/](https://jvns.ca/blog/2022/03/10/how-to-use-undocumented-web-apis/)  
**INFO:** chcesz zautomatyzować akcje na pewnej stronie, która nie posiada swojego oficjalnego API? Z użyciem CURLa i Pythona zrobisz to bez większych problemów.  

**Czy można grać na Playstation jedynie jedną ręką? Po odrobinie majsterkowania można.**  
[https://youtube.com/watch?v=VIqHEktjqu4](https://youtube.com/watch?v=VIqHEktjqu4)  
**INFO:** pomysłowa modyfikacja pada od Playstation, umożliwiająca wykonywanie dowolnych ruchów w grze z użyciem praktycznie tylko kciuka i ruchów całym padem.  

**Komentarze z HTMLa działają także w kodzie JavaScript - ale trochę inaczej...**  
[https://smitop.com/post/js-html-comments/](https://smitop.com/post/js-html-comments/)  
**INFO:** taka ciekawostka. Pisząc kod w JS, możesz tam wrzucić znaczniki otwierające i zamykające komentarz z HTML, ale w języku znaczników są one blokowe, a w kodzie JS stają się nagle komentarzami liniowymi. W realnym życiu raczej bezużyteczne, ale do może się przydać np. do przygotowywania wrednych zadań dla programistów w ramach konkursu ;)  

**Wtyczka, która automatycznie zatwierdza wszystkie popupy z informacjami o RODO**  
[https://github.com/cavi-au/Consent-O-Matic](https://github.com/cavi-au/Consent-O-Matic)  
**INFO:** w drugim akapicie opisu masz linki do wersji na Chrome i Firefox, jeśli nie chcesz samodzielnie bawić się źródłami  

**Edytory programistyczne w przeglądarce - porównanie trzech platform**  
[https://blog.replit.com/code-editors](https://blog.replit.com/code-editors)  
**INFO:** Porównywane są Ace, CodeMirror i Monaco. Autor ocenia ich stabilność, możliwość rozbudowy, dostępność dokumentacji itp. Może Ci się to przydać, jeśli planujesz osadzić w swojej aplikacji webowej komponent do wpisania kodu źródłowego.  

**==LINKI TYLKO DLA PATRONÓW==**

**Wstęp do VIMa - zwięzła i bardzo przystępnie napisana książka**  
[https://uw7.org/un_36c48ca8c2b2b](https://uw7.org/un_36c48ca8c2b2b)  
**INFO:** na stronie znajdziesz przycisk "BUY PDF", który warto kliknąć, ponieważ wersja offline książki do końca marca jest dostępna do pobrania za darmo  

**Kolekcja darmowych, responsywnych szablonów stron**  
[https://uw7.org/un_4e1c72731f0f4](https://uw7.org/un_4e1c72731f0f4)  
**INFO:** jeśli szukasz gotowego, pociętego już do HTML/CSS/JS layoutu strony pod nowy projekt, to ta kolekcja może Ci przydać  

 

Dołącz do grona patronów, dzięki którym powstaje ten newsletter.

 

Lubisz czytać mój Newsletter? Podziel się nim proszę ze znajomymi ⬇️ 

  

Wersja webowa aktualnego wydania

 

 
pozdrawiam

Jakub 'unknow' Mrugalski

https://mrugalski.pl

 
Jeśli nie chcesz więcej otrzymywać ode mnie wiadomości, zawsze możesz się wypisać.