Cześć!

To już ostatnie w tym roku wydanie tego newslettera. Ponownie zobaczymy się dopiero w styczniu, ale nie martw się - dzisiaj także znajdziesz coś ciekawego dla siebie w mojej kolekcji linków.

Uwaga!
Korzystając z kodu WIEDZA2022 możesz kupić każdy z kursów dostępnych na mojej platformie edukacyjnej wiedza.mrugalski.pl z 10% zniżką.
Kupon ważny jest do 2023-01-01 23:59.

 

Zapraszam do lektury i przy okazji życzę, aby nadchodzący rok był dla Ciebie lepszy od obecnego - bo choćby było super, zawsze przecież może być lepiej 😉🤷&zwj;♂️

 

◢ #unknownews ◣
Zbuduj własnego CDN-a - poradnik od zera
[https://github.com/leandromoreira/cdn-up-and-running](https://github.com/leandromoreira/cdn-up-and-running)
**INFO:** Istnieje wiele gotowych usług typu CDN (podawanie statycznych plików do użytkowników końcowych). Niekiedy jednak Twoje potrzeby mogą bardzo różnić się od tego, co oferują gotowe rozwiązania. Od czego zacząć budowę takiej infrastruktury? Jak cachować odpowiedzi, jak obsłużyć duży ruch, jak limitować liczbę requestów i wiele, wiele innych. Super lektura zwłaszcza dla linuksowych adminów.

**Uruchamianie Windows 7 na 5 MHz CPU z 128MB RAM**
[https://www.tomshardware.com/news/windows-7-runs-at-5-mhz](https://www.tomshardware.com/news/windows-7-runs-at-5-mhz)
**INFO:** Współczesne systemy operacyjne mają coraz wyższe wymagania sprzętowe. Developer znany już z uruchamiania Windowsa XP na procesorze 1Mhz, tym razem podniósł poprzeczkę i postanowił zrobić podobny eksperyment z Windowsem 7. Co prawda system bootował ponad 28 minut, ale technicznie rzecz biorąc, działał!

**Przewodnik po tworzeniu cyfrowych notatek... wszędzie**
[https://beepb00p.xyz/annotating.html](https://beepb00p.xyz/annotating.html)
**INFO:** Przeglądasz strony WWW, przeglądasz PDF-a na desktopie, ebooka na czytniku, oglądasz filmik na YouTube... podczas każdej z tych czynności może pojawić się chęć zrobienia szybkiej notatki. Jednym narzędziem nie ogarniesz każdego przypadku. Jak więc notować optymalnie?

**Tarcza obrotowa zamiast klawiatury numerycznej? Why not?!**
[https://squidgeefish.com/projects/rotary-keyboard/](https://squidgeefish.com/projects/rotary-keyboard/)
**INFO:** Typowa klawiatura numeryczna jest zbyt mainstreamowa. Co powiesz na wstawienie w jej miejscu obrotowej tarczy znanej z telefonów lat 90-tych? Użyteczność projektu jest znikoma, ale za to ile frajdy przy jego realizacji. Dobra lektura dla fanów elektroniki i hipsterów.

**Czy to już czas, aby bać się publikować swoje fotki online?**
[https://arstechnica.com/information-technology/2022/12/thanks-to-ai-its-probably-time-to-take-your-photos-off-the-internet/](https://arstechnica.com/information-technology/2022/12/thanks-to-ai-its-probably-time-to-take-your-photos-off-the-internet/)
**INFO:** Nagły, intensywny rozwój technologii AI oraz uczynienie jej dostępnej dla przeciętnego (nawet nietechnicznego) usera sprawiły, że tworzenie fałszywych, niemal nieodróżnialnych od rzeczywistości zdjęć stało się niezwykle łatwe. Czy to już chwila w której należy zacząć się bać? a może to czas na wprowadzenie regulacji do tego rodzaju technologii?

**Talk to Books - porozmawiaj z książkami i uzyskaj odpowiedź**
[https://books.google.com/talktobooks/](https://books.google.com/talktobooks/)
**INFO:** Google zaindeksowało treść ponad 100 tysięcy książek, a następnie nakarmiło zdobytymi danymi swój model AI. Możesz teraz zadać pytanie (po angielsku) i otrzymać odpowiedź, która książka i w którym miejscu zawiera to, czego szukasz.

**Przegląd 10 narzędzi do mockowania API**
[https://dev.to/ismailkamil/review-10-top-api-mock-tools-57f7](https://dev.to/ismailkamil/review-10-top-api-mock-tools-57f7)
**INFO:** Potrzebujesz na szybko stworzyć imitację API, która będzie odpowiadać na Twoje zapytania, zwracać dane w odpowiedni sposób i zachowywać się tak, jak API produkcyjne. Co robisz? Można oczywiście napisać trochę kodu własnoręcznie, ale o wiele szybszym rozwiązaniem będzie skorzystanie z któregoś z wymienionych na stronie rozwiązań.

**NOVA - rozszerzenie do stworzenia lepszego "nowego taba" w przeglądarce**
[https://chrome.google.com/webstore/detail/nova-new-tab-with-theme/cmfhopmhaagcfnjflfppceclmkenjkpc?hl=en](https://chrome.google.com/webstore/detail/nova-new-tab-with-theme/cmfhopmhaagcfnjflfppceclmkenjkpc?hl=en)
**INFO:** Klikasz "new tab" w Chrome i co tam się pojawia? Może strona startowa, może pusta strona. A gdyby tak umieścić tam kalendarz, listę zadań, linki do często odwiedzanych stron, newsy z RSS-a i notatki (nie wszystko na raz oczywiście :D)? To rozszerzenie pozwala Ci zaprojektować stronę dostosowaną do Twoich potrzeb.

**Jak zapewnić Internet na Marsie? (film, 18 minut)**
[https://www.youtube.com/watch?v=KyxPELIVBLM](https://www.youtube.com/watch?v=KyxPELIVBLM)
**INFO:** Z jakimi problemami spotka się ludzkość, gdy już podbijemy czerwoną planetę? No oczywiście, Netflix nie będzie tam działał ;) Opóźnienia sieciowe, fragmentacja sieci, wolny przesył danych. Czy rozwiązaniem problemów może być IPFS (interplanetarny system plików)?

**Reverse Engineering asystenta AI od Notion**
[https://lspace.swyx.io/p/reverse-prompt-eng](https://lspace.swyx.io/p/reverse-prompt-eng)
**INFO:** Notion wprowadził ostatnio moduł pomagający użytkownikom w tworzeniu list zadań, tekstów, agend itp. Pod spodem oczywiście korzystają z gotowego rozwiązania, jakim jest GPT-3. Za pomocą ataku &lsquo;prompt injection&rsquo; można doprowadzić do &lsquo;prompt leak&rsquo;, czyli można wyciągnąć zapytania, jakie Notion wysyła do modelu AI. Do czego może Ci się to przydać? Możesz samodzielnie zbudować własnego asystenta o identycznej jak moduł z Notion skuteczności. W tekście podlinkowane jest repozytorium GitHuba e wszystkimi zapytaniami używanymi w Notion.

**System do wykrywania fałszywych połączeń na 911 (amerykańskie 112) - nauka, czy pseudonauka?**
[https://www.propublica.org/article/911-call-analysis-fbi-police-courts](https://www.propublica.org/article/911-call-analysis-fbi-police-courts)
**INFO:** Ludzie dzwonią na 911 prosząc o pomoc. Zgłoszenie przypadkowego postrzelonego brata, znalezienie martwej żony itp. Istnieją algorytmy, które (wg twórców) potrafią wykryć, że dzwoniący to nie przypadkowa osoba, która znalazła ciało, ale morderca, oraz że zgłoszony wypadek wcale nie był wypadkiem. Problem polega na tym, że algorytmy te nie są idealne, a ich skuteczność często jest kwestionowana.

**Jak to jest z tym bezpieczeństwem cyfrowym w Unii Europejskiej?**
[https://ec.europa.eu/internet-standards/](https://ec.europa.eu/internet-standards/)
**INFO:** Na stronie znajdziesz statystyki wdrożenia różnych rekomendacji unijnych (związanych głównie z branżą security) wśród państw członkowskich UE. Jaki procent usług mailowych wspiera SPF/DKIM/DMARC? Jaki procent domen obsługuje DNSSEC albo jaki procent treści podawanych jest po HTTPS? Coś dla wielbicieli cyferek i wykresów.

**Adobe Podcast - wysokiej jakości nagrania audio zrealizowane kiepskim sprzętem?**
[https://podcast.adobe.com/enhance](https://podcast.adobe.com/enhance)
**INFO:** Adobe udostępnia (zupełnie za darmo) swoje narzędzie do ulepszania jakości plików z nagraniami ludzkiego głosu (wykłady, podcasty). Możesz nagrywać swój podcast naprawdę kiepskim mikrofonem w kiepsko wyciszonym pomieszczeniu, a dzięki technologii opartej na AI, otrzymasz (wg. twórców) nagranie o jakości podobnej do zrealizowanego w profesjonalnym studiu nagraniowym.

**Optymalna i nowoczesna obsługa obrazków w HTML**
[https://stackoverflow.blog/2022/12/27/picture-perfect-images-with-the-modern-element/](https://stackoverflow.blog/2022/12/27/picture-perfect-images-with-the-modern-element/)
**INFO:** Wszyscy znamy tag IMG, jednak nie wszyscy znają jego najnowsze atrybuty, które mogą przyspieszyć ładowania grafik, polepszyć w niektórych przypadkach ich jakość, a w innych zaoszczędzić trochę transferu. Świetny artykuł wyjaśniający, jak optymalnie osadzać grafiki na stronach.

**Podręcznik tworzenia projektów - "Side Project Guide"**
[https://sideproject.guide/en](https://sideproject.guide/en)
**INFO:** Chcesz zrealizować poboczny projekt po godzinach pracy, ale nie wiesz, od czego zacząć, jak zweryfikować, czy Twój pomysł jest dobry, jak zdobyć pierwszych użytkowników i jak na tym wszystkim zarobić? Ten mini poradnik pomoże Ci rozwiązać część z Twoich problemów.

**Prostsze tworzenie formuł w Excelu - formuła przez przykład**
[https://www.theverge.com/2022/12/27/23523281/excel-formula-suggestions-by-example-microsoft-365](https://www.theverge.com/2022/12/27/23523281/excel-formula-suggestions-by-example-microsoft-365)
**INFO:** Nie każdy użytkownik zna dostępne formuły w arkuszu kalkulacyjnym, a nawet gdy je zna, nie zawsze od razu wpadnie na użycie właściwej. A co jeśli mógłbyś pokazać Excelowi, co chcesz uzyskać, a on napisałby formułę za Ciebie? Microsoft właśnie to wprowadził w swojej webowej wersji arkusza. Zobacz załączony do artykułu film, aby zrozumieć, jak to działa.

**Reactive Resume - w pełni darmowy i otwartoźródłowy generator CV**
[https://rxresu.me/](https://rxresu.me/)
**INFO:** Z użyciem tego narzędzia szybko stworzysz dobrze wyglądające CV. Możesz zaimportować swoje dane z Linkedin. Konto w systemie jest wymagane tylko po to, aby móc w przyszłości edytować wprowadzone dane. Możesz utworzyć kilka wersji CV na jednym koncie (np. aby dostosować je pod konkretne stanowiska). Generator oferuje kilka szablonów do wyboru.

**Pracownik typu "Wildcard" - zalety i wady**
[https://wildcardpeople.com/what-is-a-wildcard-person](https://wildcardpeople.com/what-is-a-wildcard-person)
**INFO:** Mowa o osobie, która w pracy jest &lsquo;dobra we wszystkim&rsquo;. Nie jest ekspertem, nie tworzy wysokiej jakości efektów, ale jest po prostu &lsquo;dobra&rsquo;. Zna się trochę na programowaniu, trochę na UI, a czasami nawet wyklika reklamy na Facebooku i przyzwoity artykuł na bloga potrafi napisać. Dlaczego i dla kogo takie osoby bywają użyteczne? Są niezastąpione np. w młodych startupach. Poczytaj o tym więcej. Przy okazji wspomnę, że ten tekst został opublikowany na platformie z ofertami pracy dla... Wildcardów ;)

**Nieprzewidziane konsekwencje blokowania adresów IP**
[https://blog.cloudflare.com/consequences-of-ip-blocking/](https://blog.cloudflare.com/consequences-of-ip-blocking/)
**INFO:** Blokada IP to prosta metoda pozbycia się intruzów, odcięcia dostępu do niepożądanych stron itp. Niestety, we współczesnym świecie nie mamy już do czynienia z sytuacją, w której jeden adres IP odpowiada jednemu użytkownikowi, czy jednej stronie internetowej. Artykuł opisuje między innymi absurdalny werdykt austriackiego sądu, który nakazał zablokowanie 11 adresów IP hostujących nielegalne treści. Problem w tym, że te adresy należały do... Cloudflare. W konsekwencji przypadkowo odcięto kraj od dziesiątek tysięcy stron WWW na dwa dni.

**Wymagania dotyczące haseł - nieporozumienia i mity**
[https://www.franzoni.eu/password-requirements-myths-madness/](https://www.franzoni.eu/password-requirements-myths-madness/)
**INFO:** Twoje hasło musi składać się z małych i dużych liter, musi zawierać znak specjalny, przynajmniej dwie cyfry i chińskie słowo pisane wspak. Brzmi znajomo? Twórcy oprogramowania prześcigają się w implementacji wymagań dotyczących haseł. Czy to jednak ma sens? Niekiedy implementując rozwiązania tego typu, nie podnosimy bezpieczeństwa haseł, a nawet możemy (w pewnych sytuacjach) je obniżyć lub dać użytkownikowi złudne poczucie bezpieczeństwa.

**Point-E - nowy projekt od OpenAI do tworzenia grafiki 3D**
[https://huggingface.co/spaces/openai/point-e](https://huggingface.co/spaces/openai/point-e)
**INFO:** Projekt nie miał jeszcze oficjalnej premiery, ale linkuję tutaj do działającego demo, które prezentuje (na ograniczonej wersji modelu) jego możliwości. Na podstawie opisowego prompta tworzona jest chmura punktów, które mogą pomóc stworzyć model 3D danego obiektu. Czy to działa? Nooo... tak różnie z tym bywa, ale to dopiero pierwsza wersja modelu.

**CSS Style Queries - czym są i co możesz dzięki nim osiągnąć?**
[https://ishadeed.com/article/css-container-style-queries/](https://ishadeed.com/article/css-container-style-queries/)
**INFO:** Mamy już media queries, container queries, a do tego dochodzą jeszcze style queries. Można się w tym wszystkim pogubić, ale ten artykuł szybko i sprawnie wyjaśni Ci, którego rozwiązania należy użyć w konkretnym przypadku i jaka jest między nimi różnica. Świetnie wyjaśnione.

**Analiza regulaminów znanych usług/platform online**
[https://tosdr.org/](https://tosdr.org/)
**INFO:** Kilka lat temu już to publikowałem, ale regulaminy stale się zmieniają, więc wrzucam jeszcze raz. Dzięki tej stronie możesz zobaczyć, np. co kryje się w regulaminach sieci społecznościowych, czy u dostawców usług.

**Qwantify - platforma do grania w typowe, desktopowe gry w przeglądarce**
[https://github.com/wanjohiryan/qwantify](https://github.com/wanjohiryan/qwantify)
**INFO:** Najprostszy opis tego projektu to "Google Stadia w wersji selfhosted". Potrzebny Ci serwer z mocnym GPU i kilka GB RAM (autorzy sugerują wynajem instancji od AWS/GCP) oraz gra, którą chcesz uruchomić. Po spełnieniu tych warunków możesz grać w swojej przeglądarce na komputerze, który nijak nie spełnia minimalnych wymagań stawianych przez wybraną grę. Projekt jest obecnie w fazie Alfa, ale działa.

**xBrowserSync - bezpieczniejsze synchronizowanie danych z przeglądarki**
[https://www.xbrowsersync.org/](https://www.xbrowsersync.org/)
**INFO:** Producenci przeglądarek umożliwiają zalogowanie się do jednego z ich serwisów i synchronizowanie z nim zakładek, haseł, historii. Czy to jest bezpieczne i czy wspomniane platformy dbają o naszą prywatność? Zdania są podzielone. To rozwiązanie umożliwia postawienie własnego serwera synchronizacji (lub użycie jednego z publicznie dostępnych). Wysyłane dane są w pełni szyfrowane (E2EE), więc nikt poza Tobą nie dowie się, co przesyłasz. xBrowserSync składa się z dwóch elementów: wtyczki do przeglądarki oraz serwera do synchronizacji. Istnieje jeszcze aplikacja na Androida, która pozwala zarządzać swoim kontem, ale jest ona opcjonalna. Dobre wyjście dla fanów rozwiązań selfhosted.

**Vim, czy Emacs? - wybierz Nano**
[https://ariadne.space/2021/08/13/gnu-nano-is-my-editor-of-choice/](https://ariadne.space/2021/08/13/gnu-nano-is-my-editor-of-choice/)
**INFO:** Wielu początkujących użytkowników Linuksa ucieka od Vima i Emacsa, a jako domyślny edytor wybierają nano. Nie ma w tym nic złego, ale nie musisz używać nano na domyślnych ustawieniach. On potrafi znacznie więcej, niż Ci się wydaje.

**Zaawansowany schowek dla pracujących w terminalu**
[https://github.com/Slackadays/Clipboard](https://github.com/Slackadays/Clipboard)
**INFO:** Początkowo myślałem, że to po prostu linuksowy odpowiednik pbcopy/pbpaste z Maca, ale po zapoznaniu się z dokumentacją stwierdzam, że ten soft oferuje znacznie więcej możliwości. Użyteczne, zwłaszcza gdy pracujesz sporo w terminalu i zależy Ci na posiadaniu multischowka na teksty, czy pliki. Na Wiki projektu znajdziesz instrukcję jak np. współdzielić taki schowek (via SSHFS) pomiędzy wieloma serwerami jednocześnie.

**ISS Tracker - narzędzie do śledzenia pozycji stacji ISS i innych satelitów**
[https://isstracker.pl/](https://isstracker.pl/)
**INFO:** Sprawdź, gdzie znajduje się Międzynarodowa Stacja Kosmiczna (ISS) oraz wiele innych satelitów. Konkretnego satelitę wybierasz z górnego menu "Katalog Satelitów".

**WireGuard w wersji dla ESP32 Arduino**
[https://github.com/ciniml/WireGuard-ESP32-Arduino](https://github.com/ciniml/WireGuard-ESP32-Arduino)
**INFO:** WireGuard to jeden z najpopularniejszych na świecie samohostowalnych VPN-ów. Ten projekt umożliwia wrzucenie klienta WireGuarda na płytki kompatybilne z ESP32 Arduino (małe płytki z obsługą WiFi). Dzięki takiemu rozwiązaniu możesz zbudować sieć bezpiecznych urządzeń IoT mającą dostęp do Twoich zasobów sieciowych niedostępnych bezpośrednio z internetu (np. Twoja sieć domowa).

**Krzywizny w produktach Apple i w ikonach na iOS**
[https://hackernoon.com/apples-icons-have-that-shape-for-a-very-good-reason-720d4e7c8a14](https://hackernoon.com/apples-icons-have-that-shape-for-a-very-good-reason-720d4e7c8a14)
**INFO:** Telefony od Apple nie są "po prostu zaokrąglone". Podobnie jak ikony na iOS. Czym więc różnią się typowe &lsquo;rounded corners&rsquo; od applowego? Różnica nie jest bardzo mocna, ale dzięki temu dość szybko można rozpoznać, które elementy/ikony zostały zaprojektowane przez Apple.

**Wygeneruj animowany plik SVG z widokiem Twojego terminala**
[https://wasimlorgat.com/tils/how-to-share-terminal-demos-as-razor-sharp-animated-svg.html](https://wasimlorgat.com/tils/how-to-share-terminal-demos-as-razor-sharp-animated-svg.html)
**INFO:** Do nagrywania terminala w trybie tekstowym świetnie sprawdza się &lsquo;asciinema&rsquo;. Czy wiesz, że nagrania z tego softu możesz jednym, prostym poleceniem przerobić na format SVG, aby bez zbędnych komplikacji osadzić je na dowolnej stronie WWW? Teraz już wiesz ;)

**Lista pięciu prostych porad dla projektantów UI**
[https://mannhowie.com/ui-design-web](https://mannhowie.com/ui-design-web)
**INFO:** Kiedy zastosować input, a kiedy radio button? Jak prezentować i nazywać opcje w ustawieniach, aby użytkownicy wiedzieli, o co chodzi? Użyteczna pigułka wiedzy.

**ClickToTweet - narzędzie do szybkiego udostępniania treści na Twitterze**
[https://clicktotweet.com/](https://clicktotweet.com/)
**INFO:** Chcesz, aby np. czytelnicy Twojego bloga jednym kliknięciem mogli udostępnić Twój artykuł na Twitterze ze stosownym opisem doklejonym do niego? Do tego przydałyby Ci się statyki klikalności takiej akcji, a wszystko to chcesz ukryć pod postacią krótkiego linka, a samo narzędzie powinno być darmowe? To jest to, czego szukasz.

**==LINKI TYLKO DLA PATRONÓW==**

**Zasoby programistyczne powiązane z ChatGPT**
[https://uw7.org/un_7e2d5dcfb57c1](https://uw7.org/un_7e2d5dcfb57c1)
**INFO:** Biblioteki, rozszerzenia do przeglądarek, integracje, poradniki, boty i wiele innych. To zasoby raczej przeznaczone dla programistów i osób technicznych.

**Uniwersalne komponenty webowe - gotowe do uzycia przez copy/paste**
[https://uw7.org/un_911d18b6e7d80](https://uw7.org/un_911d18b6e7d80)
**INFO:** Mówiąc "uniwersalne" mam na myśli takie, które nie posiadają żadnych zależności i stworzone są najczęściej w czystym HTML+CSS. Niektóre z nich wyglądają naprawdę super. Baza zawiera ponad 600 takich elementów.