Cześć!

Nie wiem, czy dziś siedzisz w pracy, odpoczywasz, czy spędzasz czas z rodziną. Ja jednak wypełniam moją niezmienną od lat rutynę. Newsletter z przeglądem interesujących treści z branży IT jest już gotowy i czeka, aż go przeczytasz 😎

Koniecznie rzuć okiem na linka nr 7. Tym razem nie jest to wpis sponsorowany, a charytatywny. Tylko do jutra, do północy możesz zgarnąć 4 kursy online (tematy: Linux, Docker, CURL, klucze SSH) w zamian za wsparcie warszawskiego hospicjum. Myślę, że warto!

 

To ostatnie, przedświąteczne wydanie newslettera.

Z tej okazji życzę Ci, abyś przez te święta poczuł się tak, jak osoba, do której nikt przez wiele dni nie zadzwonił z problemami i która od dawna nie zerkała do logów produkcyjnej aplikacji i nie miała z tego powodu wyrzutów sumienia.

Życzę Ci spokojnych i wolnych od debugowania kodu i środowisk świąt 🙂

 

Zapraszam do lektury zestawienia.

 

◢ #unknownews ◣

**Zobacz dziś satelitę! (bez teleskopu i dodatkowego sprzętu)**  
[https://james.darpinian.com/satellites/](https://james.darpinian.com/satellites/)  
**INFO:** Co powiesz na to, aby dziś pooglądać satelity na niebie? Pytanie tylko o której godzinie należy wyjść na zewnątrz i w którą stronę spoglądać? Genialna wizualizacja (z dokładnością do sekund) prezentująca ruch satelitów nad Twoją głową. Aby to działało naprawdę dobrze, musisz po pierwsze zezwolić na geolokalizację, a po drugie wpisać swój adres w oknie ze Street View (nazwa ulicy z kodem pocztowym wystarczą). Aplikacja nanosi ruch satelitów na widok ze Street View.  

**Jak działa projekt "zobacz satelitę" od strony technicznej?**  
[https://james.darpinian.com/blog/how-see-a-satellite-tonight-works](https://james.darpinian.com/blog/how-see-a-satellite-tonight-works)  
**INFO:** Wcześniej linkowałem do aplikacji podpowiadającej, jak zobaczyć satelitę, ale skąd ta appka wie, gdzie i o której godzinie przeleci taki obiekt i jak to wszystko jest złożone w całość? Tego dowiesz się z artykułu.  

**Niezręczne zdjęcia, które wyciekły... z Roomby**  
[https://petapixel.com/2022/12/21/robot-vacuum-took-photo-of-woman-on-toilet-that-was-shared-on-facebook/](https://petapixel.com/2022/12/21/robot-vacuum-took-photo-of-woman-on-toilet-that-was-shared-on-facebook/)  
**INFO:** Roomba, czyli jeden z najpopularniejszych robo-odkurzaczy na świecie posiada wbudowane kamery i nie jest to żadna tajemnica. Do czego ich używa? Do rozpoznawania otaczającego go świata. Za pomocą technologii rozpoznawania obrazu wykrywa ludzi, meble, zwierzęta itp. Tylko co się stanie, gdy iRobot Roomba ma problemy z rozpoznaniem obrazu? Wysyła zdjęcie do &lsquo;centrali&rsquo;, a tam pracują ludzie... i tutaj zaczynają się problemy, bo nie każdy pracownik potrafi zachować dyskrecję.  

**Wielki spis gier &lsquo;programistycznych&rsquo;**  
[https://github.com/readyready15728/awesome-programming-games](https://github.com/readyready15728/awesome-programming-games)  
**INFO:** To baza danych gier, w których albo bezpośrednio programujemy, albo w których występują elementy programowania lub motywy z nim związane. Kolekcja jest duża i obejmuje zarówno oldschoolowe tytuły z lat 80-90, jak i najnowsze produkcje na smartfony. Ostatnio publikowałem mini spis takich gier na Twitterze.  

**The Deadlock Empire - gra programistyczna**  
[http://deadlockempire.github.io/](http://deadlockempire.github.io/)  
**INFO:** Programowanie równoległe jest łatwe? Po tej grze okaże się, że jednak nie za bardzo. Masz kilka wątków takiej samej aplikacji (współdzielą one pamięć). Jesteś czymś na wzór nadzorcy CPU. To Ty decydujesz, która instrukcja, z którego wątku będzie wykonana. Twoim zdaniem jest zrobienie &lsquo;deadlocka&rsquo;, czyli sytuacji, w której wszystkie wątki będą jednocześnie chciały wykonać tą samą krytyczną instrukcję.  

**Gdyby Mastodon istniał w latach 80... (film, 8 minut)**  
[https://youtube.com/watch?v=zV8Q0WOYoag](https://youtube.com/watch?v=zV8Q0WOYoag)  
**INFO:** Humorystyczny film przedstawiający, jakby mogło wyglądać korzystanie z Mastodona w czasach wszechobecnych modemów, dyskietek, systemów MS-DoS i monitorów CRT.  

**IT Dla Hospicjum - Kursy Informatyczne [charytatywne]**  
[https://grupadm.pl/it-dla-hospicjum/](https://grupadm.pl/it-dla-hospicjum/)  
**INFO:** Wykonaj przelew na konto warszawskiego hospicjum dla dzieci, prześlij organizatorowi akcji dowód wpłaty i zgarnij dostęp do czterech kursów z branży IT. Są to dwa &lsquo;pełne&rsquo; (wielogodzinne) kursy wideo oraz dwa mini kursy. Łączna wartość prezentów to grubo ponad pół tysiąca. Trzeba się spieszyć, bo akcja kończy się w wigilię o północy.  

**Huberman AI - wyszukiwarka mądrości Hubermana oparta na GPT-3**  
[https://huberman.rile.yt/](https://huberman.rile.yt/)  
**INFO:** "The Huberman Lab" to podcast prowadzony przez neurobiologa. Ma wielu fanów, ale i zgromadził wokół siebie wielu sceptyków. Ktoś postanowił nakarmić model GPT-3 transkryptami wszystkich odcinków tego podcastu. W efekcie tego douczania powstała ciekawa wyszukiwarka, którą możesz zapytać (normalnym, potocznym językiem) co Huberman myśli o dowolnym temacie, a w odpowiedzi dostaniesz krótkie podsumowanie i odwołanie do konkretnych odcinków i znaczników czasowych, w których o tej rzeczy mówi. Pytania powinny być napisane po angielsku i dotyczyć tematów podcastu (zdrowie, biologia, neurologia, ale i produktywność, sport, osiągi itp.). Świetne!  

**Apple Watch walczy z koszmarami i pomaga weteranom wojennym w łagodzeniu PTSD?**  
[https://www.apple.com/pl/newsroom/2022/11/veterans-find-relief-from-nightmares-with-nightware-and-apple-watch/](https://www.apple.com/pl/newsroom/2022/11/veterans-find-relief-from-nightmares-with-nightware-and-apple-watch/)  
**INFO:** Żołnierze, którzy przeżyli wojnę, często cierpią na zespół szoku pourazowego, który uniemożliwia im normalne funkcjonowanie, a dodatkowo zaburza nocny sen. Apple we współpracy z firmą NightWare opracowało rozwiązanie łagodzące te dolegliwości i wprowadziło stosowną technologię do najnowszego Apple Watcha.  

**Lista 11 praw szacowania czasu przy produkcji oprogramowania**  
[https://mdalmijn.com/p/11-laws-of-software-estimation-for-complex-work](https://mdalmijn.com/p/11-laws-of-software-estimation-for-complex-work)  
**INFO:** "Ten projekt miał nam zająć maksymalnie 4 dni" - powiedział project manager na piątym, cotygodniowym spotkaniu grupy pracującej nad projektem X. Brzmi znajomo? Błędne estymaty to zmora branży IT. Co zrobić, aby estymować lepiej, a przynajmniej, aby przy tworzeniu błędnych założeń co do czasu pracy uwzględniać trochę więcej zmiennych?  

**Lepiej dodawać, czy usuwać prefix WWW w nazwie domeny?**  
[https://css-tricks.com/does-www-still-belong-in-urls/](https://css-tricks.com/does-www-still-belong-in-urls/)  
**INFO:** Może się wydawać, że doustnie/usunięcie przedrostka WWW, to jedynie zabieg estetyczny. Niesie to jednak ze sobą pewne konsekwencje, między innymi związane np z security.  

**Pomysły na aplikacje - idealne do zwiększania skilla programistycznego**  
[https://github.com/florinpop17/app-ideas](https://github.com/florinpop17/app-ideas)  
**INFO:** Uczysz się programowania. Coś byś napisał, ale jeszcze nie wiesz co. Ma to być użyteczne i ma przyspieszyć Twój rozwój w branży programowania. Na tej stronie znajdziesz zadania (podzielone na 3 kategorie trudności), które idealnie zrealizują ten cel.  

**Smart-lustro wspierane przez Raspberry Pi**  
[https://medium.com/@stacha.l/magic-mirror-my-first-ever-raspberry-pi-project-ced7985ff1a](https://medium.com/@stacha.l/magic-mirror-my-first-ever-raspberry-pi-project-ced7985ff1a)  
**INFO:** Instrukcja wykonania krok-po-kroku, inteligentnego lustra mogącego wyświetlać użyteczne statystyki wprost na szkle. Jakoś wykonania (przez tą &lsquo;lustrzaną folię&rsquo;) pozostawia wiele do życzenia, ale projekt działa i przeciętny geek nieużywający za często lustra będzie zadowolony ;)  

**Ile komputerów jest... w Twoim komputerze?**  
[https://www.gwern.net/Computers](https://www.gwern.net/Computers)  
**INFO:** Często mówimy, że mamy jeden, czy dwa komputery w domu (obecnie, to per domownik). Czym jednak jest komputer? Wg definicji to urządzenie posiadające pamięć, mogące wykonywać instrukcje i posiadające systemy wejścia/wyjścia. Wygląda więc na to, że Twój komputer złożony jest z komputerów, a one niejednokrotnie mają swoje komputery. Ile więc jest komputerów w komputerze?  

**BackgroundMusic - aplikacja do ustawiania głośności per aplikacja na Macu**  
[https://github.com/kyleneideck/BackgroundMusic](https://github.com/kyleneideck/BackgroundMusic)  
**INFO:** Dzięki tej aplikacji ustawisz poziom głośności każdej z wydających dźwięki aplikacji na Macu. Teraz to od Ciebie zależy, czy głośniejsze będzie spotkanie na Zoomie, czy muzyka ze Spotify. Możesz te parametry ustawiać w jednym, centralnym miejscu, bez konieczności aktywacji każdej z aplikacji z osobna. Aplikacja obsługuje także &lsquo;auto-pause&rsquo;, która np. zatrzymuje utwór na Spotify, gdy otrzymasz powiadomienie w aplikacji X.  

**Dlaczego Websockety bywają trudne do skalowania?**  
[https://dev.to/nooptoday/why-websockets-are-hard-to-scale-1267](https://dev.to/nooptoday/why-websockets-are-hard-to-scale-1267)  
**INFO:** Co odróżnia komunikację po HTTP od tej po websocketach? Dlaczego ta pierwsza skaluje się całkiem łatwo, a przy tej drugiej trzeba nieco pokombinować, aby zrobić to dobrze? Tego dowiesz się z artykułu.  

**Praca wymagająca skupienia i asynchroniczna kultura komunikacji**  
[https://jorzel.github.io/deep-work-essentialism-in-asynchronous-culture/](https://jorzel.github.io/deep-work-essentialism-in-asynchronous-culture/)  
**INFO:** "Praca głęboka" (słynne &lsquo;Deep Work&rsquo; od Cala Newporta) to zjawisko, które bardzo często występuje w branży IT. Niekiedy potrzebujesz ciszy i skupienia, a na pewno nie dodatkowych spotkań i rozmów na firmowym czacie. Jak to pogodzić?  

**Jak wdrożyć &lsquo;czysty kod&rsquo; w JavaScript?**  
[https://github.com/ryanmcdermott/clean-code-javascript](https://github.com/ryanmcdermott/clean-code-javascript)  
**INFO:** Artykuł wyjaśnia, jak przenieść porady z książki &lsquo;Clean Code&rsquo; Roberta C. Martina do świata JavaScript. Wiem, że niektóre z propozycji autora książki są mocno krytykowane w necie, jednak elementy, do których odnosi się autor tego artykułu, są moim zdaniem użyteczne i zdatne do bezpiecznego wdrożenia.  

**Cartridge przechwytujący obraz z GameBoya**  
[https://there.oughta.be/a/game-boy-capture-cartridge](https://there.oughta.be/a/game-boy-capture-cartridge)  
**INFO:** Ciekawe rozwiązanie pozwalające transmitować na żywo obraz z konsoli GameBoy wprost na komputer/monitor np. w celu nagrywania go. Warto zobaczyć podlinkowany na początku artykułu film. Wyjaśnia on nie tylko, jak to działa, ale także jakie trudności napotkał autor w realizacji tego projektu (co też wyjaśnia, w jaki sposób GB renderuje obraz).  

**Nie wklejaj w kółko poleceń do terminala - utwórz prosty Makefile!**  
[https://mario-gunawan.medium.com/stop-copy-pasting-old-scripts-use-makefile-instead-68331cdf6a32](https://mario-gunawan.medium.com/stop-copy-pasting-old-scripts-use-makefile-instead-68331cdf6a32)  
**INFO:** Składnia Makefile może odstraszać, jednak istnieje prosta metoda na tworzenie skrajnie prostych scenariuszy (użyteczne, jeśli nie potrzebujesz niczego np. parametryzować), które buduje się przez przeklejanie często używanych przez Ciebie poleceń do odpowiednich etykiet w Makefile. Zobacz jakie to proste :)  

**Zbiór najlepszych praktyk programistycznych dla programistów Node.js**  
[https://github.com/goldbergyoni/nodebestpractices/blob/master/README.polish.md](https://github.com/goldbergyoni/nodebestpractices/blob/master/README.polish.md)  
**INFO:** Długa lista rekomendacji jak tworzyć oprogramowanie w Node: jak budować strukturę projektu, jak formatować kod, jak tworzyć testy itp. Wrzucałem to kilka lat temu, ale to jest najnowsza, zaktualizowana wersja na 2022 rok. Jeśli nie lubisz czytać po polsku, to u góry masz przełącznik na wersję anglojęzyczną.  

**"Niezbyt zwięzłe wprowadzenie do Mastodona"**  
[https://github.com/lwojcik/Mastodon-Poradnik](https://github.com/lwojcik/Mastodon-Poradnik)  
**INFO:** Wszystko (a może nawet i trochę więcej...) co powinieneś wiedzieć o sieci Mastodon. Jak działa sieć, czym jest fediwersum, jak wybrać instancję, jak porozumiewać się pomiędzy instancjami i wiele innych zagadnień, zostało opisane w bardzo przystępny sposób (i po polsku!).  

**Ansible AI - generator playbooków bazujący na sztucznej inteligencji**  
[https://ansible.ai/](https://ansible.ai/)  
**INFO:** Opisz, jakiego playbooka chcesz uzyskać, a generator napisze go dla Ciebie. Ja wpisałem przykładowo: "install apache2 on Ubuntu and create user Adam with password ABCXYZ". Dla większości poprawnie napisanych zapytań zwraca bardzo trafne rozwiązania.  

**Mniej znane/ukryte możliwości języka Ruby**  
[https://technology.doximity.com/articles/ruby-delights-built-into-the-language](https://technology.doximity.com/articles/ruby-delights-built-into-the-language)  
**INFO:** Istnieje wiele wartościowych &lsquo;gemów&rsquo; rozszerzających możliwości Rubiego. Warto jednak wiedzieć, że sam język, bez żadnych dodatkowych bibliotek oferuje sporo imponujących, ale i mniej znanych rozwiązań. Na stronie znajdziesz kilka przykładów.  

**Webhooki w Discord - prosta integracja z zewnętrznymi systemami**  
[https://blog.usmans.me/webhooks-101](https://blog.usmans.me/webhooks-101)  
**INFO:** Prosta metoda na dodanie powiadomień wysyłanych na Discorda do dowolnej aplikacji. W praktyce, jeśli tylko jesteś w stanie wygenerować zapytanie POST wysyłane po HTTPS do ustalonego endpointa, to jesteś w stanie zintegrować dowolną aplikację z Discordem. Artykuł wyjaśnia, jak to zrobić.  

**Wordpress będzie oficjalnie wspierał bazę SQLite**  
[https://make.wordpress.org/core/2022/12/20/help-us-test-the-sqlite-implementation/](https://make.wordpress.org/core/2022/12/20/help-us-test-the-sqlite-implementation/)  
**INFO:** Wsparcie dla SQLite w wersji &lsquo;amatorskiej&rsquo; wykonane przez ochotników istniało już od kilkunastu lat. Jednak nie było ono kompatybilne ze wszystkimi możliwościami i pluginami, jakie oferuje Wordpress. Od teraz takie wsparcie będzie natywnie dostępne w silniku WP. "A po co to komu?" zapytasz. To umożliwi dziecinnie prosty deployment prostych stronek i migrację pełnych serwisów poprzez jedynie skopiowanie plików na nowy hosting.  

**Narzędzie do wydobywania transkrypcji z filmów na YouTube**  
[https://youtubetranscript.com/](https://youtubetranscript.com/)  
**INFO:** To narzędzie NIE tworzy napisów do filmów. Ono je z nich wyciąga. Jeśli autor dodał napisy, a Ty chcesz film &lsquo;przeczytać&rsquo;, a nie odsłuchać, to możesz to zrobić jednym kliknięciem. Użyteczne nie tylko do zamiany oglądania na czytanie, ale także do szybkiego wyszukiwania, w którym momencie filmu jest mowa o konkretnym zagadnieniu.  

**Zastosowanie ChatGPT do szybkiego tworzenia skryptów Basha**  
[https://brev.dev/blog/ai-wont-replace-you-write-bash](https://brev.dev/blog/ai-wont-replace-you-write-bash)  
**INFO:** Proste skrypty można oczywiście napisać samodzielnie, ale problem zaczyna się, gdy jednak nie jesteś biegły w Bashu, a bardzo chcesz zautomatyzować swoją codzienną pracę. Artykuł pokazuje, że w tym celu ChatGPT sprawdza się naprawdę dobrze.  

**Jak się szacuje żywotność dysków SSD i ich poziom zużycia?**  
[https://eclecticlight.co/2022/12/05/how-to-estimate-an-ssds-working-life/](https://eclecticlight.co/2022/12/05/how-to-estimate-an-ssds-working-life/)  
**INFO:** Dyski SSD nie są nieśmiertelne i da się je dość prosto uśmiercić przez zbyt intensywną pracę (co pokazali np. wydobywacze coinów Chia). Skąd mamy jednak wiedzieć gdzie jest granica życia danego dysku i czy dysk, który trzymasz w ręce, jest na początku swojej drogi życia, czy już powoli zmierza do jej końca? Tego dowiesz się z artykułu.  

**Lista flag, z którymi możesz uruchomić Chromium**  
[https://peter.sh/experiments/chromium-command-line-switches/](https://peter.sh/experiments/chromium-command-line-switches/)  
**INFO:** Chcesz zautomatyzować działania w swojej przeglądarce lub uruchomić ją z włączonymi/wyłączonymi niektórymi funkcjami? Z pewnością wiesz, że są do tego odpowiednie parametry startowe. Znasz je wszystkie? Z pewnością nie, bo jest ich ponad 1400. Na tej stronie znajdziesz ich listę wraz z opisami (nie wszystkie udało się opisać autorowi).  

**Docker wspiera już WebAssembly - co to oznacza?**  
[https://wasmlabs.dev/articles/docker-without-containers/](https://wasmlabs.dev/articles/docker-without-containers/)  
**INFO:** Docker potrafi uruchamiać teraz nie tylko kontenery, ale także i aplikacje WebAssembly. Artykuł tłumaczy, co to oznacza dla Ciebie jako developera/devopsa i jak samodzielnie taki kod hostować. Tekst nie tłumaczy zagadnień od zera, więc jest wymagana podstawowa wiedza na temat Dockera.  

**Wysoce konfigurowalny i skryptowalny zamiennik paska statusu dla MacOS**  
[https://github.com/FelixKratz/SketchyBar](https://github.com/FelixKratz/SketchyBar)  
**INFO:** Ten szary pasek u góry Twojego ekranu, który wyświetla menu aplikacji, wcale nie musi być szary. Nie musi także wyświetlać menu, bo równie dobrze możesz umieścić tam ikony aplikacji, statystyki, wyniki działania Twoich skryptów i co tylko innego zechcesz. Soft bardziej dla geeków lubujących się w customizacji systemu.  

**Terminalowy dashboard z mnóstwem pluginów**  
[https://github.com/wtfutil/wtf](https://github.com/wtfutil/wtf)  
**INFO:** Idealne narzędzie dla ludzi lubiących pracę w terminalu lub chcących po prostu wyświetlać użyteczne dane w tekstowej formie na jednym z monitorów. Można pobierać statystyki ticketów z Jiry, historię commitów i PR z GitHuba/GitLaba, status tasków z Jenkinsa, statsy z UptimeRobota. Można także dodać dziesiątki innych modułów z integracjami  

**Ultraszybka wyszukiwarka domen - znajdź wolną nazwę**  
[https://dotisto.pl/](https://dotisto.pl/)  
**INFO:** Wyniki w czasie 200 ms z dokładnością ~99,9% (jak podaje autor). Obsługa 1200+ TLD, rekomendacje domen, łatwe sprawdzanie wymowy nazwy przez syntezator mowy, historii domeny i weryfikacja, czy wymyślona nazwa nie jest zastrzeżonym znakiem towarowym. Dobre dla osób chcących przeszukać całą dostępną pulę TLD w poszukiwaniu wolnej domeny z konkretnym słowem.  

**KeyboardCleanTool - narzędzie do blokowania klawiatury i touchbara na Macu**  
[https://folivora.ai/keyboardcleantool](https://folivora.ai/keyboardcleantool)  
**INFO:** Wyobraź sobie sytuację, w której podczas czyszczenia klawiatury, na ekranie pojawia się komunikat "6353 files deleted!" :D Ta Aplikacja pozwala wyłączyć cały klawiaturowy (keyboard+touchbar) input na macu. Użyteczne nie tylko podczas czyszczenia włączonego urządzenia, ale także wtedy, gdy np. oglądasz bajki z dzieckiem na kolanach, a ono bardzo chce poklikać po klawiaturze.  

== **==LINKI TYLKO DLA PATRONÓW==**
 ==
**Wykorzystanie ChatGPT do przygotowywania maili phishingowych**  
[https://uw7.org/un_13b7b53bbfcd4](https://uw7.org/un_13b7b53bbfcd4)  
**INFO:** Nie wszystkie zastosowania ChatGPT powiązane są z tworzeniem kodu źródłowego lub pisaniem artykułów. Istnieją jeszcze bardziej szemrane scenariusze, które z powodzeniem można zrealizować z użyciem tej technologii. Jak się okazuje, ChatGPT całkiem sprytnie przyspiesza tworzenie scenariuszy do ataków socjotechnicznych. Użyteczne dla pentesterów.  

**&lsquo;Projektowe&rsquo; tutoriale programistyczne - ucz się podstaw języka, realizując konkretne projekty**  
[https://uw7.org/un_fe2b8fe873711](https://uw7.org/un_fe2b8fe873711)  
**INFO:** Ciekawa metoda nauki. Wybierasz język programowania, a następnie rzecz, którą chcesz napisać. W ten sposób tworząc np. listę ToDo poznajesz podstawy składni języka.