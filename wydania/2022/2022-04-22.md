Cześć!

Dziś trochę później niż zwykle, ale przygotowanie poświątecznego przeglądu newsów było jednym z najtrudniejszych wydań do przygotowania. Wygląda na to, że branża IT odrobinę przystopowała na czas świąt, więc i ciekawych treści było mniej ;)

Ostatnio przygotowałem nagranie na temat tego, jak powstaje #unknowNews, czyli newsletter, który właśnie czytasz.

➤ Zobacz jak powstaje ten newsletter - od strony technicznej i organizacyjnej (2 filmy nagrane w odstępie 1 roku)

 

A jeszcze jedno! Jeśli nie masz jeszcze mojego Kursu konfiguracji NGINX, to łap kupon CEBULA10 (-10%) i nadrób zaległości - przyda Ci się :)

 

Zapraszam do dzisiejszej lektury :)

 

◢ #unknownews ◣

**Czystszy kod bez instrukcji ELSE?**
[https://youtube.com/watch?v=EumXak7TyQ0&feature=share](https://youtube.com/watch?v=EumXak7TyQ0&feature=share)
**INFO:** To może brzmieć dość przewrotnie, ale opanowanie sztuki tworzenia warunków logicznych bez instrukcji ELSE może drastycznie wpłynąć na czytelność Twojego kodu. Warto rzucić okiem. Osoby wychowane na zasadzie &lsquo;single return&rsquo; mogą mieć problem z tym podejściem.

**Elon rozmyśla nad upublicznieniem algorytmu Twittera - jak mogłoby to wyglądać?**
[https://transitivebullsh.it/oss-twitter-algorithm-part-1](https://transitivebullsh.it/oss-twitter-algorithm-part-1)
**INFO:** Ciekawe rozmyślania na temat pomysłu Elona, jak i na temat działania samego algorytmu. Długa lektura, ale jeśli poważnie traktujesz swoją obecność na Twitterze, to może to być użyteczne

**Function Composition w Javascript - o co w tym chodzi i do czego jest Ci to potrzebne?**
[https://jrsinclair.com/articles/2022/javascript-function-composition-whats-the-big-deal/](https://jrsinclair.com/articles/2022/javascript-function-composition-whats-the-big-deal/)
**INFO:** Funkcja zagnieżdżona w funkcji, która wykonuje kolejną funkcję... brzmi znajomo? Artykuł pokazuje proces tworzenia prostego silnika do renderowania Markdown i na jego przykładzie obrazuje, na czym polega zapętlenie funkcji, w które można wpaść. Świetny artykuł tłumaczący operacje compose(), flow(), pipe() itp.

**O tym, jak specjalista od security (USA/SF) niemal złapał na phishing telefoniczny**
[https://robertheaton.com/almost-scammed/](https://robertheaton.com/almost-scammed/)
**INFO:** Ciekawy przypadek popularnego ostatnio przekrętu na telefon z banku. Warto rzucić okiem, aby zrozumieć zasadę działania tej metody ataku i poznać sposoby na obronę przed nim.

**Ukraińcy przechwycili i rozebrali na części rosyjskiego drona - co było w środku?**
[https://petapixel.com/2022/04/11/ukraine-opens-russian-drone-finds-canon-dslr-inside/](https://petapixel.com/2022/04/11/ukraine-opens-russian-drone-finds-canon-dslr-inside/)
**INFO:** Ciekawe jest to, jak był on zbudowany i jaki rodzaj kamery w nim zastosowano. Raczej konstrukcja po taniości, ale i tak pomysłowa

**Jak działa i jak używać :has() w CSS**
[https://ishadeed.com/article/css-has-parent-selector/](https://ishadeed.com/article/css-has-parent-selector/)
**INFO:** Jest to selektor warunkowo nadający właściwości elementowi rodzica, o ile posiada on w sobie ustalony wcześniej element. Przydatne, aby inaczej stylować bloki tekstu, gdy np. zawierają w sobie zdjęcia, a inaczej gdy ich nie zawierają

**Zgoda na cookies - czy musisz ją wyświetlać na swojej stronie?**
[https://www.tomaszpalak.pl/zgoda-na-cookies-rodo-eprivacy-i-nie-tylko/](https://www.tomaszpalak.pl/zgoda-na-cookies-rodo-eprivacy-i-nie-tylko/)
**INFO:** Jak ma wyglądać zgoda na cookies i jak dopasować baner ze zgodą na ciasteczka? Czy trzeba pytać o cookies Google Analytics? Czy potrzebne są zmiany w treści polityki prywatności i polityki cookies? Problematycznych kwestii jest wielkie, ale autor tekstu (prawnik) przystępnie je wyjaśnia

**Wprowadzenie do pracy w terminalu dla... frontendowca**
[https://www.joshwcomeau.com/javascript/terminal-for-js-devs/](https://www.joshwcomeau.com/javascript/terminal-for-js-devs/)
**INFO:** Ciekawa metoda tłumaczenia zawiłości terminala poprzez porównywanie ich z czymś, co frontendowiec w teorii powinien już znać.

**Jak obsłużyć milion jednoczesnych połączeń TCP na jednym komputerze?**
[https://josephmate.github.io/2022-04-14-max-connections/](https://josephmate.github.io/2022-04-14-max-connections/)
**INFO:** Istnieje błędne przekonanie, że serwer ze względu na limity TCP/IP może otworzyć maksymalnie 65535 połączeń. Artykuł wyjaśnia, dlaczego nie jest to prawda oraz tłumaczy jak taką liczbę realnie obsłużyć i z jakimi problemami spotkamy się po drodze

**Jak źle zaprojektowany UX może doprowadzić do nieodwracalnych zniszczeń - historia projektu HTTPie**
[https://httpie.io/blog/stardust](https://httpie.io/blog/stardust)
**INFO:** Autor aplikacji HTTPie stracił ponad 54 tysiące gwiazdek na GitHubie (był w TOP80 najpopularniejszych repozytoriów na platformie) oraz wszystkich obserwujących za pomocą dwóch kliknięć. Ze względu na zastosowaną architekturę usługi, GitHub nie za bardzo może cofnąć tę zmianę

**Wpływ obrazów na wydajność i sposób ładowania strony**
[https://stackoverflow.blog/2022/03/28/picture-perfect-images-with-the-modern-element/](https://stackoverflow.blog/2022/03/28/picture-perfect-images-with-the-modern-element/)
**INFO:** Tworząc aplikację webową myślimy o grafikach jako o elementach związanych z designem i estetyką. Nie każdy jednak bierze pod uwagę, że mogą one wpływać na wydajność tworzonej aplikacji i na to, jak zachowuje się ona w przeglądarce

**Back/forward cache - przyjaciel, czy wróg Twojej aplikacji webowej?**
[https://web.dev/bfcache/](https://web.dev/bfcache/)
**INFO:** Klikając dalej/wstecz, niektóre strony ładują się błyskawicznie (jakby były wczytywane z pamięci podręcznej), a inne zaciągają dodatkowe elementy z sieci. Od czego to zależy i jak sprawić, aby Twoja aplikacja korzystała z &lsquo;bfcache&rsquo; lub aby omijała go szerokim łukiem? Artykuł wyjaśni Ci, kiedy możesz chcieć unikać takiego cache.

**Praca na dwóch branchach GITa jednocześnie - umiejętność pracy z worktree**
[https://andrewlock.net/working-on-two-git-branches-at-once-with-git-worktree/](https://andrewlock.net/working-on-two-git-branches-at-once-with-git-worktree/)
**INFO:** Z artykułu dowiesz się kiedy może przydać Ci się praca na wielu branchach jednocześnie i jak taki efekt uzyskać za pomocą &lsquo;worktree&rsquo;.

**Google opublikowało aplikację do migracji z iPhone na telefony z Androidem**
[https://www.theverge.com/2022/4/13/23024399/google-switch-to-android-iphone-app-unlisted](https://www.theverge.com/2022/4/13/23024399/google-switch-to-android-iphone-app-unlisted)
**INFO:** Aplikacji nie da się znaleźć przez wyszukiwarkę w App Store (unlisted), ale w artykule znajduje się bezpośredni link do niej. Przenosi ona całą zawartość iPhone (fotki, filmy, kontakty itp.) na nowy telefon z Androidem oraz pomaga w dalszej konfiguracji.

**DuckDuckGo usunął z indeksu niektóre pirackie treści oraz serwisy do pobierania filmów z YouTube**
[https://torrentfreak.com/duckduckgo-removes-pirate-sites-and-youtube-dl-from-its-search-results-220415/](https://torrentfreak.com/duckduckgo-removes-pirate-sites-and-youtube-dl-from-its-search-results-220415/)
**INFO:** To już drugie nagięcie/złamanie własnych zasad neutralności treści. Pierwszym było usunięcie z indeksu wyszukiwarki propagandy pro-rosyjskiej, co bardzo oburzyło społeczność DDG, ponieważ wyszukiwarka zawsze deklarowała się jako neutralna światopoglądowo i politycznie.

**Jak wysłać request do backendu w momencie, w którym użytkownik opuszcza stronę?**
[https://css-tricks.com/send-an-http-request-on-page-exit/?utm_source=tldrnewsletter](https://css-tricks.com/send-an-http-request-on-page-exit/?utm_source=tldrnewsletter)
**INFO:** Zadanie wydaje się trywialne, ale okazuje się, że podczas jego implementacji możemy napotkać na szereg problemów, a kłody pod nogi rzuca nam sama przeglądarka i to w jai sposób ona działa.

**Optymalizacji wydajności aplikacji - jak do tego podejść?**
[https://paper.dropbox.com/doc/Performance-Optimization-Strategy-in-2022-Addk8wccr1TuhKqzLW09b](https://paper.dropbox.com/doc/Performance-Optimization-Strategy-in-2022-Addk8wccr1TuhKqzLW09b)
**INFO:** Użyteczna checklista tego, co i jak można poprawić po stronie frontendu, aby aplikacja webowa działała sprawniej. Fajnie skumulowana wiedza

**Możesz zautomatyzować więcej rzeczy, niż Ci się wydaje**
[https://buttondown.email/hillelwayne/archive/you-can-automate-more-than-you-think/](https://buttondown.email/hillelwayne/archive/you-can-automate-more-than-you-think/)
**INFO:** Automatyzacja czynności zajmujących np. 5 sekund ma niewielki wpływ na oszczędność czasu, ale może mieć ogromny wpływ na poziom naszego skupienia podczas pracy. Zobacz, kilka prostych przykładów automatyzacji z użyciem aplikacji AutoHotKey. Przy okazji posłuchaj odcinka mojego podcastu o automatyzacji.

**Czy można ułożyć linię w Tetrisie, gdy ktoś złośliwie dobiera nam najgorsze możliwe klocki?**
[https://a3nm.net/blog/adversarial_tetris.html](https://a3nm.net/blog/adversarial_tetris.html)
**INFO:** To co mi się spodobało, to umieszczony w artykule symulator udowadniający tezę autora. Spróbuj przeszkodzić algorytmowi w ułożeniu linii i doprowadzić go do przegranej.

**Trendy w atakach DDoS w Q1 2021 - analiza od Cloudflare**
[https://blog.cloudflare.com/ddos-attack-trends-for-2022-q1/](https://blog.cloudflare.com/ddos-attack-trends-for-2022-q1/)
**INFO:** Analiza pierwszego kwartału tego roku pod względem ataków DDoS. Dużo statystyk, sporo porównań z poprzednimi latami. Coś dla fanów wykresów i cyferek ;)

**Jaka jest najpopularniejsza dystrybucja Linuksa? Nie Ubuntu**
[https://lunduke.substack.com/p/ubuntu-market-share-is-in-a-nosedive?s=r?utm_source=tldrnewsletter](https://lunduke.substack.com/p/ubuntu-market-share-is-in-a-nosedive?s=r?utm_source=tldrnewsletter)
**INFO:** Inne dystrybucje wyprzedzają Ubuntu. Istnieje nawet pewna szansa, że Ubuntu nie załapie się do pierwszej trójki (zależnie od źródeł przyjętych statystyk).

**Ile najmniej może ważyć jednokolorowy plik PNG 256x256 i dlaczego warto robić z tego problem?**
[https://www.mjt.me.uk/posts/smallest-png/](https://www.mjt.me.uk/posts/smallest-png/)
**INFO:** Rozstrzał w zależności od wybranego koloru to między 103 bajty, a 1189 bajtów, tylko dlaczego to jest takie ważne i kogo obchodzi dodatkowe kilkaset bajtów? Ciekawe zastosowanie tej wiedzy. Teraz już wiesz, dlaczego morze ma taki, a nie inny kolor w pewnym, konkretnym kontekście ;)

**Nagłówki cachujące HTTP - wszystko, co musisz wiedzieć**
[https://csswizardry.com/2019/03/cache-control-for-civilians/](https://csswizardry.com/2019/03/cache-control-for-civilians/)
**INFO:** Do czego służą przełączniki immutable, czy no-transform? jaka jest różnica miedzy public/private? Czym się różni no-cache od no-store? Artykuł odpowie Ci na te pytania.

**Trivy - skaner podatności w obrazach kontenerów i w repozytoriach GITa**
[https://github.com/aquasecurity/trivy](https://github.com/aquasecurity/trivy)
**INFO:** Podajesz jako parametr nazwę obrazu kontenera z Twojego systemu, a narzędzie informuje Cię, czy system bazowy, instalowane pakiety dodatkowe lub konfiguracja środowiska w kontenerze stanowi jakiekolwiek zagrożenie dla Twojego projektu.

**Request Map Generator - gdzie wysyła zapytania Twoja strona WWW?**
[https://requestmap.webperf.tools/](https://requestmap.webperf.tools/)
**INFO:** Narzędzie generuje dla podanego adresu URL mapę obiektów zaciąganych podczas jej wczytywania. Można zmierzyć, który element najbardziej spowalnia ładowanie strony lub który w tle zaciąga najwięcej zależności.

**EpubPress - wtyczka do Chrome/Firefox zamieniająca artykuły w ebooki (EPUB)**
[https://epub.press/](https://epub.press/)
**INFO:** Wtyczka nie tylko zapisuje jeden, aktualnie czytany artykuł, ale gdy np. wejdziesz na stronę główną dużego portalu, to zapyta, które z artykułów na niej prezentowanych chcesz zamienić w książkę. Pożyteczne do wrzucenia dziesiątek wpisów z bloga na czytnik ebooków

**Jak skrócić o połowe cold start w Lambda dla aplikacji pisanej w Javie?**
[https://www.petefreitag.com/item/930.cfm](https://www.petefreitag.com/item/930.cfm)
**INFO:** Dodanie dwóch argumentów startowych do Lambdy powinno rozwiązać ten problem. Przełoży się to znacząco na koszty utrzymania aplikacji.

**CSS Toggles - czy tak wygląda przyszłość CSSa?**
[https://www.bram.us/2022/04/20/the-future-of-css-css-toggles/](https://www.bram.us/2022/04/20/the-future-of-css-css-toggles/)
**INFO:** W ramach silnika Chromium powstaje prototyp nowej niesamowitej funkcji dostępnej w CSS. Umożliwia ona operowanie na wirtualnych przełącznikach i reagowanie na ich stany. Trudno to opisać w jednym zdaniu, ale gdy tylko zobaczysz przykłady na stronie, od razu zrozumiesz, dlaczego jest to tak niesamowite

**Nagrania z konferencji CONFidence 2021**
[https://youtube.com/playlist?list=PLnKL6-WWWE_UkE-u0E0z148a66WQIEFFo](https://youtube.com/playlist?list=PLnKL6-WWWE_UkE-u0E0z148a66WQIEFFo)
**INFO:** Łącznie 24 filmy z jednej z bardziej znanych polskich konferencji na temat cybersecurity.

**macOS Server przestaje istnieć - Apple zamyka projekt**
[https://support.apple.com/en-us/HT208312](https://support.apple.com/en-us/HT208312)
**INFO:** Informacja ta nie jest aż taka zła, jak mogłoby się wydawać. Większość narzędzi dostępnych w dystrybucji &lsquo;server&rsquo; już od pewnego czasu obecna jest w standardowej dystrybucji systemu. Na końcu artykułu Apple podaje także zamienniki dla softu, który znika.

**Wordle jako przykład genialnej prostoty budowy aplikacji**
[https://uxdesign.cc/wordle-is-a-masterclass-in-product-design-simplicity-52de1ba06d85](https://uxdesign.cc/wordle-is-a-masterclass-in-product-design-simplicity-52de1ba06d85)
**INFO:** Co takiego jest w grze Wordle, co odróżnia ją (pod względem technicznym) od innych gier online? Ciekawa analiza tego, jak autor zaprojektował swoją aplikację. Co zrobił, a czego zdecydował się nie implementować.

**==LINKI TYLKO DLA PATRONÓW==**

**Wyszukiwarka otwartoźródłowych alternatyw dla płatnych SaaSów**
[https://uw7.org/un_d244c19ab2882](https://uw7.org/un_d244c19ab2882)
**INFO:** Baza obecnie nie jest duża (250+ wpisów), ale można znaleźć coś ciekawego. Wpisz np. w pole wyszukiwania: Google

**Podstawy działania sieci w Kubernetes**
[https://uw7.org/un_920649ce174bf](https://uw7.org/un_920649ce174bf)
**INFO:** Jak działa sieć, routing i izolacja podów w Kubernetes? Podstawy, które warto znać i które ułatwią Ci ewentualne debugowanie problemów

 

Podoba Ci się to, co tworzę w Internecie? Dołącz do grona moich patronów :)

 

Lubisz czytać mój Newsletter? Podziel się nim proszę ze znajomymi ⬇️ 

  

Wersja webowa aktualnego wydania

 

 
pozdrawiam

Jakub 'unknow' Mrugalski

https://mrugalski.pl

 
Jeśli nie chcesz więcej otrzymywać ode mnie wiadomości, zawsze możesz się wypisać.