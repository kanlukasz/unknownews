Cześć!

Podobnie jak co tydzień, przygotowałem zestawienie subiektywnie najciekawszych linków z branży IT na które wpadłem w ciągu ostatnich 7 dni.

Jeśli kiedyś napotkasz (a może nawet sam taką stworzysz?) naprawdę wartościową treść w Internecie, możesz się nią ze mną podzielić :)

Nie byłbym sobą, gdybym nie powiadomił Cię o trwającej obecnie super promocji na ebooki związane z Azure. Można zgarnąć aż 4 pozycje za niecałe 5zł.

 

Zapraszam do lektury dzisiejszego zestawienia :)

 

◢ #unknownews ◣


**1) Interaktywny serwis do nauki nowoczesnego CSSa**  
[https://www.euismod.dev/](https://www.euismod.dev/)  
**INFO:** z menu po lewej wybierz lekcje lub quiz. Sugeruję rozpocząć od sprawdzenia swojej wiedzy, aby wiadomo było, które lekcje trzeba przerobić.  


**2) Symulator dokowania SpaceX ISS - trudne i mocno czasochłonne ;)**  
[https://iss-sim.spacex.com](https://iss-sim.spacex.com)  
**INFO:** spróbuj bezpiecznie zadokować do stacji kosmicznej. Spora bezwładność statku połączona ze specyficzną fizyką sprawia, że zadanie to nie jest takie proste jak mogłoby się wydawać  


**3) 'Fiszki' do nauki architektury AWS. Czytasz pytanie, odpowiadasz i samodzielnie oceniasz swoją odpowiedź.**  
[https://cloudbite.attejuvonen.fi](https://cloudbite.attejuvonen.fi)  
**INFO:** można ograniczyć pytania do konkretnego produktu (kliknij stos kart i wpisz tam np. S3). W przyszłości dodane będą fiszki z Azure i Google Cloud.  


**4) Doom Captcha - zabij 4 przeciwników, aby rozwiązać captchę**  
[https://vivirenremoto.github.io/doomcaptcha/](https://vivirenremoto.github.io/doomcaptcha/)  
**INFO:** przepisywanie kodów z obrazków i klikanie na witryny sklepów jest zbyt mainstreamowe. Co ciekawe, kod IDDQD działa!  


**5) JWT... wszędzie tylko JSON Web Tokeny, ale czy naprawdę potrzebujesz go do uwierzytelnienia użytkownika?**  
[https://evertpot.com/jwt-is-a-bad-default/](https://evertpot.com/jwt-is-a-bad-default/)  
**INFO:** używanie tokenów JWT niesie ze sobą pewne obciążenia, na które musimy świadomie wyrazić zgodę. Autor omawia to dokładniej w tekście.  


**6) Interfejs typu brain-to-text umożliwia sparaliżowanym pacjentom pisanie na komputerze z szybkością około 90 znaków/min.**  
[https://arstechnica.com/science/2021/05/neural-implant-lets-paralyzed-person-type-by-imagining-writing/](https://arstechnica.com/science/2021/05/neural-implant-lets-paralyzed-person-type-by-imagining-writing/)  
**INFO:** poprzednia wersja interfejsu umożliwiała jedynie sterowanie kursorem używanym do klikania po klawiaturze. Ta zamienia myśli pacjenta na tekst (wyobraża sobie on ruchy jak przy pisaniu odręcznym).  


**7) A gdyby tak wykorzystać DNSa jako bazę danych typu key-value?**  
[https://ols.wtf/2021/05/17/url-shortener.html](https://ols.wtf/2021/05/17/url-shortener.html)  
**INFO:** autor zbudował serwis do skracania linków oparty w pełni na wpisach TXT w DNSie. W krótkim artykule jest link do źródeł w GO (59 linii kodu)  


**8) Jak debugować aplikacje linuksowe z użyciem GDB?**  
[https://jvns.ca/blog/2021/05/17/how-to-look-at-the-stack-in-gdb/](https://jvns.ca/blog/2021/05/17/how-to-look-at-the-stack-in-gdb/)  
**INFO:** krótki wstęp do tematu. Przydaje się do rozwiązywania trudnych do namierzenia problemów z oprogramowaniem, którego niekoniecznie jesteśmy autorami  


**9) Flat Data + Flat Viewer - sposób na zbieranie, gromadzenie i wizualizowanie danych przechowując je w repo gitowym**  
[https://octo.github.com/projects/flat-data](https://octo.github.com/projects/flat-data)  
**INFO:** czy wiesz, że dane statystyczne mogą być przetwarzane i wizualizowane bezpośrednio na Twoim koncie na GitHubie z użyciem Github Actions?  


**10) Wizualizowanie tego, jak telefon dobiera sobie stacje bazowe w trakcie podróży**  
[https://fabiensanglard.net/lte/index.html](https://fabiensanglard.net/lte/index.html)  
**INFO:** całkiem fajnie przedstawione. Zaskoczyło mnie to, w jakich miejscach zmieniła się stacja nadawcza na zupełnie inną  


**11) Site Isolation - nowe zabezpieczenie w Firefoksie**  
[https://hacks.mozilla.org/2021/05/introducing-firefox-new-site-isolation-security-architecture/](https://hacks.mozilla.org/2021/05/introducing-firefox-new-site-isolation-security-architecture/)  
**INFO:** artykuł wyjaśnia, na czym polega nowa metody ochrony bezpieczeństwa i prywatności użytkowników.  


**12) Prosta metoda na wyszukiwanie commita GITa na podstawie jego opisu**  
[https://mobile.twitter.com/offlinemark/status/1387833240321417222](https://mobile.twitter.com/offlinemark/status/1387833240321417222)  
**INFO:** metoda nie wymaga żadnych dodatkowych narzędzi, a opiera się jedynie na poprzedzeniu szukanej frazy dwoma, dodatkowymi znakami  


**13) Jak Dropbox przyspieszył działanie swojego windowsowego klienta, optymalizując ustawienia TCP w systemie**  
[https://dropbox.tech/infrastructure/boosting-dropbox-upload-speed](https://dropbox.tech/infrastructure/boosting-dropbox-upload-speed)  
**INFO:** ciekawa analiza tego, z jakimi problemami wydajnościowymi zmagał się Dropbox i wyjaśnienie, dlaczego zdecydowali się właśnie na takie ich rozwiązanie  


**14) Ethereum obniży zużycie energii, jakiej potrzebuje do działania o 99,95%?**  
[https://blog.ethereum.org/2021/05/18/country-power-no-more/](https://blog.ethereum.org/2021/05/18/country-power-no-more/)  
**INFO:** mowa o przejściu kryptowaluty z modelu PoW na PoS (Proof-of-Work na Proof-of-Stake)  


**15) Oficjalne wydanie 1Password dla Linuksa jest już dostępne**  
[https://blog.1password.com/welcoming-linux-to-the-1password-family/](https://blog.1password.com/welcoming-linux-to-the-1password-family/)  
**INFO:** była wersja alpha, później beta, a teraz jest klasyczna wersja stabilna.  


**16) Ponoć porównywanie się z innymijest złe, ale kto by się tym przejmował - sprawdź, jak bardzo odbiegasz od normy**  
[https://thanaverage.xyz](https://thanaverage.xyz)  
**INFO:** na stronie znajdziesz około 100 prostych pytań A/B. System porówna Twoją odpowiedź do wyniku statystycznego. Jak często będziesz "taki jak wszyscy"?  


**17) Dlaczego NIE powinieneś używać GIT LFS (Large File Storage)?**  
[https://gregoryszorc.com/blog/2021/05/12/why-you-shouldn%27t-use-git-lfs/](https://gregoryszorc.com/blog/2021/05/12/why-you-shouldn%27t-use-git-lfs/)  
**INFO:** trzymanie wielkich plików w repo w dedykowany do tego sposób wydaje się spoko pomysłem. Autor artykułu udowadnia jednak, że generuje to kilka problemów, o których programista mógł nie pomyśleć. Warto przeczytać przed wdrożeniem LFS w swoim projekcie.  


**18) LibraChat - wygląda na to, że mamy następcę Freenode.**  
[https://libera.chat/news/welcome-to-libera-chat](https://libera.chat/news/welcome-to-libera-chat)  
**INFO:** projekt istnieje od tygodnia, ale migrują na niego zwolennicy Freenode. W praktyce jest to nowa, bardziej wolnościowa sieć IRC.  


**19) Jak szybko uruchomić serwer HTTP podający zawartość aktualnego katalogu?**  
[https://gist.github.com/willurd/5720255](https://gist.github.com/willurd/5720255)  
**INFO:** zbiór jednolinijkowców realizujących to zadanie w Pythonie, Perlu, Rubym, PHP i kilku innych technologiach  


**20) Czy aby na pewno powinniśmy czytać "Czysty Kod" autorstwa Roberta C. Martina?**  
[https://qntm.org/clean](https://qntm.org/clean)  
**INFO:** autor wytyka błędy w książce i sugeruje, że praktyki promowane przez autora są niepoprawne. Pełen zbiór zarzutów jest w tekście  


**21) Narzędzie online do powiększania fotek z zachowaniem dobrej jakości obrazu (bazuje na AI)**  
[https://letsenhance.io](https://letsenhance.io)  
**INFO:** za darmo można zrobić resize tylko 5 zdjęć. Wrzuciłem tam w ramach testu mój avatar 250x250, wybrałem zooma x4 i efekty są naprawdę dobre.  


**22) Wygląda na to, że Chrome planuje dodać wsparcie dla RSSa**  
[https://9to5google.com/2021/05/19/chrome-follow-rss-feed/](https://9to5google.com/2021/05/19/chrome-follow-rss-feed/)  
**INFO:** w teorii miała to być już martwa technologia, a tymczasem Google zachęca do posiadania kanału RSS na swoich stronach  


**23) Jak zrozumieć pełen proces powstawania oprogramowania? Proste wyjaśnienie każdego z etapów.**  
[https://dev.to/ankushsinghgandhi/software-engineering-3gbm](https://dev.to/ankushsinghgandhi/software-engineering-3gbm)  
**INFO:** Software Development Lifecycle (modele), zbieranie wymagań, projektowanie architektury, projektowanie rozwiązań softwarowych, implementacja itp. Każdy krok opisany jest dość dokładnie.  


**24) TimeTrace - terminalowe narzędzie do zliczania czasu pracy nad projektami**  
[https://github.com/dominikbraun/timetrace](https://github.com/dominikbraun/timetrace)  
**INFO:** skrajnie proste w obsłudze. Masz możliwość utworzenia projektu i rozpoczęcia/zakończenia pracy przy nim. Projekty można oznaczać jako własne lub płatne. Istnieje opcja robienia podsumowań.  


**25) Szybkie prototypowanie elektroniki z użyciem... drukarki atramentowej? Tak, to możliwe.**  
[https://ygoliya.medium.com/rapid-prototyping-with-a-100-inkjet-printer-e9bf9ef1e0d3](https://ygoliya.medium.com/rapid-prototyping-with-a-100-inkjet-printer-e9bf9ef1e0d3)  
**INFO:** interesujący projekt na Kickstarterze. "Tusz" do drukarki umożliwiający drukowanie ścieżek jak na płytkach. Tusz po prostu przewodzi prąd, umożliwiając szybkie wydrukowanie prototypu płytki na sztywnym papierze.  


**26) Rosyjska klawiatura ochroni Cię przed malwarem?**  
[https://krebsonsecurity.com/2021/05/try-this-one-weird-trick-russian-hackers-hate/](https://krebsonsecurity.com/2021/05/try-this-one-weird-trick-russian-hackers-hate/)  
**INFO:** interesujące odkrycie pokazujące, jak malware reaguje, gdy napotka wirtualną klawiaturę z językiem rosyjskim lub ukraińskim (a niektóre oprogramowanie wykrywa jeszcze 15 innych języków). Dlaczego tak się dzieje? o tym w artykule.  


== **==LINKI TYLKO DLA PATRONÓW==**
 ==

**27) Jak stworzyć własną, miniaturową dystrybucję linuksa mieszczącą się na dyskietce?**  
[https://uw7.org/un_60ae3e540cd34](https://uw7.org/un_60ae3e540cd34)  
**INFO:** współcześnie mało kto posiada napęd dyskietek, ale sama wiedza na temat tworzenia dystrybucji może być bardzo cenna. Testować można np. na Virtualbox/VMWare itp.  


**28) Automatyzacja działań webowych z użyciem Puppetera - gotowe receptury**  
[https://uw7.org/un_60ae3e5e3d2d2](https://uw7.org/un_60ae3e5e3d2d2)  
**INFO:** strona zawiera kilka gotowych kodów użytecznych dla webdeveloperów (generowanie metryk, statystyk, raportów z Lighthouse itp.)  


**29) Baza danych ponad 500 zupełnie darmowych wideo-kursów technicznych i nie tylko (programowanie, administracja serwerami, startupy itp.)**  
[https://uw7.org/un_60ae3e635a0ee](https://uw7.org/un_60ae3e635a0ee)  
**INFO:** niemal wszystkie kursy to bardzo rozbudowane playlisty z Youtube. Niezwykle pokaźna baza danych. Zawiera wyszukiwarkę i podział na kategorie.  


 

Jeśli lubisz ten newsletter, dołącz do grona patronów i zdobądź dostęp do wszystkich linków z zestawień.
Możesz zostać patronem także z sympatii do autora zestawień... tak tylko mówię ?

 

Do zobaczenia za tydzień ? 

 
pozdrawiam

Jakub 'unknow' Mrugalski

https://mrugalski.pl

 
Jeśli nie chcesz więcej otrzymywać ode mnie wiadomości, zawsze możesz się wypisać.