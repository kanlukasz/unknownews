#entry {display:none}
Świetna gra, wykrywanie trolli na Twitterze i tworzenie podcastu z artykułów

Cześć!

Już spieszę z nową porcją ciekawych linków z branży IT :)

Dziś bieda, bo nie ma sponsora wydania, ale postanowiłem, że opowiem Ci o moim projekcie.

Jeśli jesteś programistą i chcesz hostować online środowisko developerskie swojej aplikacji, to rzuć okiem na mój projekt serwerów VPS dla hobbystów i pasjonatów. Kosztuje grosze, działa świetnie - może warto?

Warto rzucić okiem na grupę użytkowników tego projektu, aby poczuć jaki klimat tam panuje i do czego można wykorzystać takiego VPSa: https://www.facebook.com/groups/mikrusy

 

A teraz zapraszam do lektury :)

 

◢ #unknownews ◣


**1) Zagraj w Sokobana (przesuwanie skrzynek) w świecie nietrzymającym zasad klasycznej geometrii (trudne i wciąga!)**  
[https://sokyokuban.com](https://sokyokuban.com)  
**INFO:** chodzenie po liniach prostych może powodować obrót, a kształty figur mogą się zmieniać. Po zaliczeniu każdego poziomu trzeba samemu kliknąć kolejną gwiazdkę na dole  


**2) Czy jesteś w stanie odróżnić fake newsa od prawdziwego? Zagraj w grę.**  
[https://fakey.osome.iu.edu](https://fakey.osome.iu.edu)  
**INFO:** możesz pominąć instrukcję i grać anonimowo, bez konta na FB/Twitterze. Jeśli myślisz, że dany post jest OK, to klikasz Like lub Share. Jeśli myślisz, że to fake news, klikasz 'Fact-check'. Na górnym pasku masz swoją skuteczność w odszukiwaniu fejków.  


**3) Przenośne oczyszczacze powietrza z marketów vs domowej roboty oczyszczacz**  
[https://www.cbc.ca/news/business/portable-air-purifier-tests-marketplace-1.5900782](https://www.cbc.ca/news/business/portable-air-purifier-tests-marketplace-1.5900782)  
**INFO:** w teście udział wzięło 5 modeli oczyszczaczy, a ich konkurentem była domowej roboty konstrukcja z filtrem HEPA. Jak poszło projektowi DIY?  


**4) Lista wpadek znanych firm przy pracy z Kubernetes**  
[https://k8s.af](https://k8s.af)  
**INFO:** wszystkie świetnie opisane, zarówno pod względem przyczyny wpadki, jak i jej rozwiązania  


**5) Wyjaśnienie kluczowych pojęć i procesów związanych z UX**  
[https://uxdesign.cc/a-comprehensive-list-of-ux-design-methods-deliverables-2021-2feb3e70e168](https://uxdesign.cc/a-comprehensive-list-of-ux-design-methods-deliverables-2021-2feb3e70e168)  
**INFO:** wiesz, czym się różni 'service blueprint' od 'journey mapy' albo 'analizy ekosystemu'?  


**6) WTF Python - czyli zwiększ rozumienie tego języka, analizując nietypowe fragmenty kodu**  
[https://github.com/satwikkansal/wtfpython](https://github.com/satwikkansal/wtfpython)  
**INFO:** jest to zbiór kodów źródłowych, które dają niespodziewany wynik działania lub zupełnie nie działają, a na pierwszy rzut oka powinny  


**7) Synology wprowadza vendor locking w swoich NASach z serii enterprise**  
[https://www.servethehome.com/synology-launches-enterprise-hard-drive-line-and-nases/](https://www.servethehome.com/synology-launches-enterprise-hard-drive-line-and-nases/)  
**INFO:** w skrócie chodzi o to, że do najwyższej półki urządzeń wsadzisz tylko dyski sprzedawane przez Synology (inne nie zadziałają)  


**8) Jak dodać do swojego smartfona z Androidem diodę powiadomień (jak za dawnych lat w telefonach)?**  
[https://www.instalki.pl/aktualnosci/software/46308-notifybuddy-aplikacja-dioda-powiadomien.html](https://www.instalki.pl/aktualnosci/software/46308-notifybuddy-aplikacja-dioda-powiadomien.html)  
**INFO:** okazuje się, że istnieje do tego aplikacja, która wykorzystuje prostą sztuczkę. Fajne!  


**9) Wywiad z pierwszym pracownikiem Reddita - jak wyglądała praca w tym serwisie u początków jego rozwoju?**  
[https://blog.ycombinator.com/chris-slowe-interview/](https://blog.ycombinator.com/chris-slowe-interview/)  
**INFO:** "Employee #1" to seria wywiadów przeprowadzana przez YCombinator z pierwszymi pracownikami znanych firm  


**10) Chciałbyś udzielać się w projektach OpenSource i jeszcze na tym zarobić? To serwis dla Ciebie**  
[https://rysolv.com/issues](https://rysolv.com/issues)  
**INFO:** to lista bugów w aplikacjach, za poprawienie których wyznaczono nagrodę (przeważnie od $9 do $100). Znajdziesz tam także trochę darmowych bugów dla nabrania doświadczenia  


**11) Jak dobrać kolor fonta i tła, aby sprostać ograniczeniom postrzegania Twoich czytelników?**  
[https://whocanuse.com/](https://whocanuse.com/)  
**INFO:** analiza kolorów widzianych przez ludzi z 12 różnymi zaburzeniami wzroku.  


**12) FFScreenCast - proste, wieloplatformowe (Win/Lin/Mac) narzędzie do nagrywania obrazu z pulpitu i webcamery**  
[https://github.com/cytopia/ffscreencast](https://github.com/cytopia/ffscreencast)  
**INFO:** obsługa odbywa się za pomocą linii poleceń, ale jest dość prosta  


**13) Blog z papierowymi modelami starych komputerów**  
[http://rockybergen.com/papercraft](http://rockybergen.com/papercraft)  
**INFO:** jeśli masz kolorową drukarkę, klej i nożyczki, to masz także zabawę na kolejne godziny. Zbuduj sobie Amigę 500 albo Apple II  


**14) Podrain - aplikacja webowa (selfhosted) do słuchania podcastów.**  
[https://github.com/podrain/podrain](https://github.com/podrain/podrain)  
**INFO:** Włącz sobie demo, aby zobaczyć, jak to działa. Zaciąga podcasty z iTunes i potrafi je trzymać w cache do słuchania offline.  


**15) Używasz narzędzia JQ do operowania na plikach JSON? Interaktywne JQ (iJQ) może Ci się spodobać**  
[https://sr.ht/~gpanders/ijq/](https://sr.ht/~gpanders/ijq/)  
**INFO:** rzuć okiem na osadzony na stronie film, aby zrozumieć jak to działa  


**16) Firefox Relay - usługa anonimowych adresów mailowych od Mozilli**  
[https://relay.firefox.com/?ref=link](https://relay.firefox.com/?ref=link)  
**INFO:** instalujesz rozszerzenie w przeglądarce i za każdym razem gdy jesteś pytany o maila, przeglądarka wkleja Ci anonimowego i losowego maila-przekierowanie, który przesyła wiadomości do Ciebie  


**17) Szukasz alternatywnej przeglądarki WWW? Świat nie kończy się na Brave**  
[https://tilde.club/~acz/shadow_wiki/browsers.xhtml](https://tilde.club/~acz/shadow_wiki/browsers.xhtml)  
**INFO:** lista kilkudziesięciu mniej i bardziej niszowych projektów wraz z (subiektywną) oceną poziomu zagrożenia dla prywatności  


**18) Kolekcja ponad 109 tysięcy ikon na wolnej licencji, zdatnych do użycia we własnym projekcie**  
[https://iconduck.com](https://iconduck.com)  
**INFO:** ikony nadają się do użycia komercyjnego  


**19) Optymalizator plików JPG - skrajnie prosty i działający w pełni po stronie użytkownika**  
[https://jpeg.rocks](https://jpeg.rocks)  
**INFO:** żadne dane nie są wysyłane na serwer. Wszystko odbywa się w Twojej przeglądarce. Efektem działania narzędzia jest zmniejszenie rozmiaru grafiki przeważnie o 40-80%  


**20) BotSlayer - narzędzie do wykrywania botów dezinformacyjnych (np. rządowych trolli) na Twitterze**  
[http://osome.iuni.iu.edu/tools/botslayer/](http://osome.iuni.iu.edu/tools/botslayer/)  
**INFO:** aby pobrać soft, trzeba tylko wypełnić krótkie podanie w Google Forms. Narzędzie działa na Windowsie i Linuksie. Jest także dostępne jako obraz dockera.  


**21) Analizator pochodzenia informacji na Twitterze - kto rozsiał plotkę? od kogo to się zaczęło?**  
[https://hoaxy.osome.iu.edu/](https://hoaxy.osome.iu.edu/)  
**INFO:** zaloguj się przez Twittera i spróbuj np. namierzyć powiązanie Billa Gatesa z tematem szczepionek (po angielsku). Okaże się, że że jest jedno, ciekawe źródło tych rewelacji  


**22) Ciekawa koncepcja komunikatora bazującego na poczcie e-mail**  
[https://delta.chat/pl/](https://delta.chat/pl/)  
**INFO:** brak własnego serwera dla komunikatora połączony z możliwością rozmawiania z ludźmi bez komunikatora (bo to w końcu email...) sprawia, że pomysł wygląda ciekawie  


**23) Marzy Ci się Linux na Twoim smartfonie? Zobacz jak wyglądają postępy wdrażania systemu na platformy mobilne**  
[https://datahorde.org/?p=1980](https://datahorde.org/?p=1980)  
**INFO:** powiedzmy, że jest to rynek rozwijający się i jeśli nie jesteś posiadaczem jednego ze smartfonów wspieranych przez postmarketOS lub Ubuntu Touch to możesz mieć problem  


**24) Lista wszystkich domen i subdomen używanych przez duże firmy (FB, Apple, Amazon itp) - na wypadek, gdybyś chciał je zablokować**  
[https://github.com/jmdugan/blocklists/tree/master/corporations](https://github.com/jmdugan/blocklists/tree/master/corporations)  
**INFO:** przydatna kompilacja dla ludzi dbających o swoją prywatność. Lista domen jest także dostępna w formie pliku do Adblocka (*.easylist)  


**25) AudiBlogs - rozszerzenie do Chrome zmieniające dowolny artykuł w podcast (wersję audio)**  
[https://audiblogs.com/](https://audiblogs.com/)  
**INFO:** tak zbudowany podcast można wysłać na telefon lub słuchać w przeglądarce. Zbudowanie pliku dźwiękowego zajmuje około 1 minuty. Ma wsparcie dla języka polskiego  


== **==LINKI TYLKO DLA PATRONÓW==**
 ==

**26) Wszystko, co powinieneś wiedzieć o webscrapingu z użyciem Pythona**  
[https://uw7.org/un_60265361babdc](https://uw7.org/un_60265361babdc)  
**INFO:** przykłady z użyciem BeautifulSoup, PySpider, Selenium, Scrapy itp.  


**27) Uczysz się języka Rust? Oto dostępny online, darmowy i niezwykle rozbudowany podręcznik**  
[https://uw7.org/un_6026537037c54](https://uw7.org/un_6026537037c54)  
**INFO:** nie nadaje się do nauki od zera, a działa bardziej jak książka kucharska z przepisami na rozwiązanie konkretnych problemów  


**28) Lista (kilka tysięcy sztuk) blogów dla developerów z podziałem na technologię czy stack technologiczny**  
[https://uw7.org/un_60265376b6f8c](https://uw7.org/un_60265376b6f8c)  
**INFO:** jeśli nie widzisz na liście po prawej tematu, którego szukasz, to lista wszystkich zagadnień jest na samym dole strony.  


 

Do zobaczenia w kolejnym wydaniu ? 

 
pozdrawiam

Jakub 'unknow' Mrugalski

https://mrugalski.pl

 
Jeśli nie chcesz więcej otrzymywać ode mnie wiadomości, zawsze możesz się wypisać.