Cześć!

Znowu się spotykamy. Tym razem mamy długi weekend, ale wierzę, że między Netflixem, a dobrą książką znajdziesz też chwilę na szybki przegląd ciekawych linków z branży IT.

 

Kilka dni temu opublikowałem na Youtube film na temat bezpiecznego programowania w Bashu.

Rzuć okiem. Myślę, że Ci się spodoba: https://www.youtube.com/watch?v=fiTTWcfFyYA

 

Nie przedłużając już, zapraszam do lektury.

 

P.S. Jeśli masz jakiegoś ciekawego linka, który mógłby nadawać się do zestawienia, to możesz mi go podesłać (z góry dziękuję!)

 

◢ #unknownews ◣

**Wykład Marka Zuckerberga na temat działania Facebooka z... 2005 roku**  
[https://www.youtube.com/watch?v=xFFs9UgOAlE](https://www.youtube.com/watch?v=xFFs9UgOAlE)  
**INFO:** świetnie się tego słucha, wiedząc, czym obecnie jest ta platforma. Mark opowiada o stacku technologicznym, o problemach wydajnościowych, jakie mają i jak je rozwiązują. Dość techniczna pogadanka. Warto posłuchać, jak zaczynał taki wielki portal.  

**Lubisz pracę w terminalu? Oto narzędzia i serwisy, które są terminal-friendly**  
[https://github.com/chubin/awesome-console-services](https://github.com/chubin/awesome-console-services)  
**INFO:** sprawdzenie własnego IP czy prognozy pogody z CLI jest już dość oklepane, ale co powiesz na skracacze linków, serwisy do geolokalizacji czy hostingi plików?  

**Tailwind Mobile - komponenty do szybkiej budowy mobilnego UI**  
[https://tailwind-mobile.com](https://tailwind-mobile.com)  
**INFO:** jest to zestaw komponentów dla Tailwinda do produkcji aplikacji mobilnych. Ten smartfon na stronie głównej to nie fotka, a interaktywne demo z komponentami. Poklikaj sobie.  

**Wyszukiwarka kodu źródłowego na warstwie frontendowej**  
[https://publicwww.com/](https://publicwww.com/)  
**INFO:** narzędzie indeksuje kod źródłowy (frontend) stron WWW i pozwala go przeszukiwać. Może się przydać do namierzenia wszystkich stron posiadających jakiś fragment kodu, czy link do konkretnej strony/obrazka. Wersja darmowa przeszukuje jedynie top 3 miliony stron, ale i tam wyniki mogą być ciekawe.  

**Czego możemy nauczyć się od programisty zwanego "_why"?**  
[https://github.com/readme/featured/why-the-lucky-stiff](https://github.com/readme/featured/why-the-lucky-stiff)  
**INFO:** ciekawa historia "zniknięcia" (a może &lsquo;odejścia w cień&rsquo;) jednego z ważniejszych programistów ze świata Ruby. Przy okazji w drugim akapicie masz linka do jego najbardziej znanej książki, dostępnej zupełnie za darmo.  

**Szczegóły składni pseudoselektorów - kiedy używamy dwukropka, a kiedy podwójnego dwukropka?**  
[https://blog.jim-nielsen.com/2021/pseudo-element-syntax/](https://blog.jim-nielsen.com/2021/pseudo-element-syntax/)  
**INFO:** odrobina historii powstania pseudoselektorów i wyjaśnienie, dlaczego przy niektórych zapis z pojedynczym dwukropkiem działa w pełni poprawnie, a przy niektórych nie działa i nigdy nie będzie działał dobrze  

**Które aplikacje mobilne najbardziej stresują użytkowników?**  
[https://www.businessofapps.com/news/snapchat-and-food-delivery-apps-among-most-stressful-apps/](https://www.businessofapps.com/news/snapchat-and-food-delivery-apps-among-most-stressful-apps/)  
**INFO:** analiza dzieli aplikacje na kategorie: social media, streaming i komunikacja. Przy social mediach myślałem, że numer dwa będzie jednak na czele listy.  

**CSS Container Query Units - czym są i jak z nich korzystać?**  
[https://ishadeed.com/article/container-query-units/](https://ishadeed.com/article/container-query-units/)  
**INFO:** ta technologia jeszcze nie jest publicznie dostępna i aby się nimi pobawić, trzeba aktywować odpowiednią, eksperymentalną flagę w Google Chrome  

**Zastosowanie Google Translate przy atakach phishingowych**  
[https://mrd0x.com/phishing-with-google-domain/](https://mrd0x.com/phishing-with-google-domain/)  
**INFO:** filtry antyspamowe ufają domenom od Google. Można więc sprawić, aby strona agresora była podawana z takiej zaufanej domeny.  

**Dev Page - prosty, darmowy generator stron domowych dla developerów**  
[https://dev.page](https://dev.page)  
**INFO:** musisz tylko wybrać sobie adres URL, pod którym chcesz mieć stronę, zalogować się kontem przez GitHuba i podać garść informacji o sobie, a strona będzie gotowa  

**Pamiętasz program Pajączek z lat 90&rsquo; do tworzenia stron WWW? Wydano nową wersję.**  
[https://www.creamsoft.com/pl/blog/nowy-pajaczek-a-raczej-pajak-v6/](https://www.creamsoft.com/pl/blog/nowy-pajaczek-a-raczej-pajak-v6/)  
**INFO:** aplikacja może wydawać się archaiczna, ale autor kilka dni temu wydał wersję nr 6, która przystosowuje Pająka (zmieniono przy okazji nazwę) do naszych czasów. Zniknął także podział na wersję standard i PRO. Teraz jest jedna, wszystkomająca edycja.  

**Simple CSS - jeden z najprostszych, bezklasowych frameworków CSS**  
[https://simplecss.org](https://simplecss.org)  
**INFO:** dobre narzędzie do bardzo szybkiego tworzenia prostych stronek bez znajomości CSSa. Jedyne co musisz zrobić, to poprawnie zbudować strukturę dokumentu w HTML i dodać do niej gotowy plik CSS. Efekty możesz zobaczyć na stronie demo.  

**Jak zacząć akceptować Bitcoina jako formę płatności na swojej stronie?**  
[https://neilpatel.com/blog/crypto-payments/](https://neilpatel.com/blog/crypto-payments/)  
**INFO:** można oczywiście obsługiwać płatności ręcznie, ale artykuł wyjaśnia, jak i dlaczego powinniśmy skorzystać z bramek płatności, które taką transakcję dla nas w pełni obsłużą  

**Jak zaprojektować czytelną i atrakcyjną tabelę z danymi na stronie?**  
[https://medium.com/design-with-figma/the-ultimate-guide-to-designing-data-tables-7db29713a85a](https://medium.com/design-with-figma/the-ultimate-guide-to-designing-data-tables-7db29713a85a)  
**INFO:** garść porad dla frontendowców, UXów i designerów, które mogą usprawnić proces prezentacji danych użytkownikom  

**Reddit tokenizuje punkty karmy i przenosi je do blockchaina Ethereum**  
[https://cointelegraph.com/news/reddit-to-reportedly-tokenize-karma-points-and-onboard-500m-new-users](https://cointelegraph.com/news/reddit-to-reportedly-tokenize-karma-points-and-onboard-500m-new-users)  
**INFO:** punkty, jakie zdobywają użytkownicy będą zapisane jako tokeny ETH. Operacja tokenizacji już rozpoczęła się na dwóch subredditach i działa w sieci testowej ETH.  

**Jak sprawdzić, czy źródłem napotkanego problemu jest DNS?**  
[https://jvns.ca/blog/2021/11/04/how-do-you-tell-if-a-problem-is-caused-by-dns/](https://jvns.ca/blog/2021/11/04/how-do-you-tell-if-a-problem-is-caused-by-dns/)  
**INFO:** krótki tutorial wyjaśniający workflow debugowania DNSowych problemów  

**Icon Kitchen - onlinowy generator ikon**  
[https://icon.kitchen/](https://icon.kitchen/)  
**INFO:** możesz wygenerować ikonę dla aplikacji na Androida, iOS czy favikonkę. Punktem startowym może być clipart, tekst lub uploadowana przez Ciebie grafika  

**Jak zapobiegać podwójnemu scrollowaniu elementów na stronie?**  
[https://ishadeed.com/article/prevent-scroll-chaining-overscroll-behavior/](https://ishadeed.com/article/prevent-scroll-chaining-overscroll-behavior/)  
**INFO:** otwierasz użytkownikowi okno modalne ze scrollowalną treścią. Przewija on ją na sam dół i nadal kręci kółkiem w myszce. Co się stanie? Zacznie scrollować główną stronę zamiast okna modalnego. Artykuł wyjaśnia, jak temu zaradzić.  

**Badacze z użyciem uczenia maszynowego odgadują piny do bankomatu**  
[https://www.bleepingcomputer.com/news/security/credit-card-pins-can-be-guessed-even-when-covering-the-atm-pad/](https://www.bleepingcomputer.com/news/security/credit-card-pins-can-be-guessed-even-when-covering-the-atm-pad/)  
**INFO:** machine learning analizuje nagrania z wpisywania pinu przy klawiaturze zasłoniętej ręką. Okazuje się, że dla 4-cyfrowego pinu udaje się trafić we właściwy numer z 41% skutecznością.  

**Playground dla nginxa - naucz się jego poprawnej konfiguracji**  
[https://jvns.ca/blog/2021/09/24/new-tool-an-nginx-playground/](https://jvns.ca/blog/2021/09/24/new-tool-an-nginx-playground/)  
**INFO:** tak jak programiści mają np, CodePena, tak admini mogą mieć nginx playground. Dzięki temu narzędziu początkujący admin może bawić się konfiguracją serwera i bez restartów i reinstalacji sprawdzać, jak zachowuje się serwer webowy. Na porcie 7777 siedzi httpbin, do którego możemy wysyłać zapytania (stąd proxy_pass na ten port)  

**Skrypt kompatybilny z Pythonem 2.x i 3.x, a jednocześnie uruchamiany w bashu**  
[https://www.die-welt.net/2021/11/i-just-want-to-run-this-one-python-script/](https://www.die-welt.net/2021/11/i-just-want-to-run-this-one-python-script/)  
**INFO:** ciekawy eksperyment polegający na napisaniu skryptu, dla którego środowisko uruchomieniowe nie ma znaczenia i który byłby kompatybilny z dowolną wersją Pythona. Ciekawostką jest fakt, że w praktyce skrypt ten jest opakowany w bashową otoczkę  

**"npm install" to taki współczesny "rm -rf /"?**  
[https://ghuntley.com/sudo-rm-rf/](https://ghuntley.com/sudo-rm-rf/)  
**INFO:** krótki artykuł o niebezpieczeństwach związanych z korzystaniem z cudzych bibliotek. Tekst wyjaśnia, na czym polega supply chain attack  

**Zapomniane formaty plików graficznych**  
[https://tedium.co/2021/11/10/10-forgotten-image-formats/](https://tedium.co/2021/11/10/10-forgotten-image-formats/)  
**INFO:** żyłeś w czasach, gdy używano plików PCX, TGA czy TIFF? Poczytaj, czym się one charakteryzowały i jakie były ich wady/zalety  

**Jak system plików wpływa na żywotność dysków twardych SSD?**  
[https://heap.io/blog/how-we-saved-millions-in-ssd-costs-by-upgrading-our-filesystem](https://heap.io/blog/how-we-saved-millions-in-ssd-costs-by-upgrading-our-filesystem)  
**INFO:** okazuje się, że żywotność dysku może zostać znacząco skrócona przy pracy z systemem ZFS, jeśli dopuścimy do mocnego zapełnienia wolumenu. Autorzy opisują, jak sobie z tym poradzili  

**Nieporozumienie wokół NFT - czy obrazki faktycznie zapisywane są w blockchainie?**  
[https://erickhun.com/posts/nft-misconception-image-arent-on-blockchains/](https://erickhun.com/posts/nft-misconception-image-arent-on-blockchains/)  
**INFO:** krótko mówiąc, wpis w blockchain zawiera jedynie wskaźnik na obrazek, ale artykuł wyjaśnia, dlaczego tak to jest zrealizowane i jakie byłyby konsekwencje, gdyby chcieć ten sposób zapisu zmienić.  

**==LINKI TYLKO DLA PATRONÓW==**

**Mało znane możliwości, jakie daje nam PostgreSQL (długie!)**  
[https://uw7.org/un_618e3b404442c](https://uw7.org/un_618e3b404442c)  
**INFO:** niektóre z tych rozwiązań mogą bardzo usprawnić budowanie zapytań. Zdecydowanie warto rzucić okiem  

**Wielki katalog oprogramowania dla Linuksa**  
[https://uw7.org/un_618e3b45419ab](https://uw7.org/un_618e3b45419ab)  
**INFO:** wszystkie aplikacje podzielono na wygodne w przeglądaniu kategorie i krótko opisano.  

**Chcesz napisać i wydać komercyjną książkę w branży IT?**  
[https://uw7.org/un_618e3b4ae2918](https://uw7.org/un_618e3b4ae2918)  
**INFO:** porównanie procesu z profesjonalnym wydawcą vs. self publishing.  

 

Dzięki, że subskrybujesz ten newsletter. Możesz wspierać moją pracę, dołączając do grona patronów.

 
pozdrawiam

Jakub 'unknow' Mrugalski  

https://mrugalski.pl