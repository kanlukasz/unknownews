Cześć!

Dziś zawitałem do Twojej skrzynki odrobinę wcześniej, a mam dla Ciebie jak co tydzień pokaźny zbiór ciekawych linków z branży IT, złowionych w ostatnim tygodniu.

 

Tym razem, w sekcji ciekawych promocji będzie tylko jedna pozycja, ale za to jaka!
Gry Syberia 1 + Syberia 2 w paczce za niespełna 5zł (Windows + Mac)
 

Zapraszam do lektury.

 

◢ #unknownews ◣
Prezentacja możliwości Unreal Engine 5 - robi wrażenie!
[https://www.youtube.com/watch?v=WU0gvPcc3jQ](https://www.youtube.com/watch?v=WU0gvPcc3jQ)
**INFO:** twórcy przygotowali coś na wzór trailera Matrixa, ale wszyscy aktorzy są wyrenderowani, podobnie jak cały otaczający ich świat.

**Architektura Oprogramowania - zbiór materiałów użytecznych przy projektowaniu softu**
[https://mehdihadeli.github.io/awesome-software-architecture/](https://mehdihadeli.github.io/awesome-software-architecture/)
**INFO:** fajnie zorganizowana porcja wiedzy, utrzymana w stylu klasycznych list &lsquo;Awesome&rsquo; znanych z Githuba

**Log4shell, czyli podatność w log4j - które produkty są podatne?**
[https://www.techsolvency.com/story-so-far/cve-2021-44228-log4j-log4shell/](https://www.techsolvency.com/story-so-far/cve-2021-44228-log4j-log4shell/)
**INFO:** z racji tego, że ten newsletter wychodzi raz na tydzień, istnieje szansa, że już spędziłeś nieprzespane noce na łataniu tej podatności. Jeśli jest to jednak jeszcze przed Tobą, to na tej stronie znajdziesz całkiem rozbudowaną listę tego, co jest lub może być podatne. Rzuć jeszcze okiem na podatne obrazy dockerowe.

**CodeCombat - gra ucząca programowania w kilku językach. Fajna grafika!**
[https://codecombat.com/](https://codecombat.com/)
**INFO:** Wybierz, że jesteś uczniem i nie należysz do żadnej klasy, wtedy rozpoczniesz grę bez przeszkód. Do wyboru masz języki takie jak Python, JavaScript, CoffeeScript, Lua, C++ i Java (dwa ostatnie są płatne!)

**Naucz się Tailwind CSS i Flexboxa rozwiązując zagadki z rycerzami**
[https://knightsoftheflexboxtable.com](https://knightsoftheflexboxtable.com)
**INFO:** zadanie jest proste. Dodając odpowiednią klasę/klasy doprowadź rycerza do jego skarbu. Niekiedy będziesz musiał przeszukiwać dokumentację Tailwinda.

**Defensywne programowanie w CSS?**
[https://ishadeed.com/article/defensive-css/](https://ishadeed.com/article/defensive-css/)
**INFO:** napisz swój kod w taki sposób, aby był odporny na ewentualne przypadki brzegowe, jakie mogą pojawić się w przyszłości

**Wszelkie projekcie map zakrzywiają postrzeganie rzeczywistości - to oczywiste, ale jak można to naprawić?**
[https://www.mapbox.com/blog/adaptive-projections](https://www.mapbox.com/blog/adaptive-projections)
**INFO:** ciekawe porównanie metod odwzorowywania świata na mapach (podobał mi się przykład z ludzką głową na różnych odwzorowaniach) i prezentacja map dostosowujących swoje proporcje w locie (z oczywistych względów, nie mogą takie mapy istnieć w formie fizycznej).

**Samochody Tesla dostały nowy update - teraz można grać w gry podczas jazdy**
[https://www.thedrive.com/news/43442/tesla-update-allows-video-games-while-driving-and-the-feds-arent-happy](https://www.thedrive.com/news/43442/tesla-update-allows-video-games-while-driving-and-the-feds-arent-happy)
**INFO:** w teorii nowa funkcja dostępna jest jedynie dla pasażerów, a w praktyce niestety nic nie stoi na przeszkodzie, aby korzystał z niej także kierowca

**MagicPlaylist - tworzy playlisty dla Spotify, podobne klimatem do Twojej ulubionej piosenki**
[https://magicplaylist.co/](https://magicplaylist.co/)
**INFO:** Na start podajesz piosenkę, która ostatnio wpadła Ci w ucho, a później dzieje się magia. Dobre do odkrywania nowych wykonawców. Aby zapisać playlistę, musisz zalogować się kontem Spotify.

**Win-vind - lubisz Vima i używasz Windowsa? Ta aplikacja może Ci się spodobać.**
[https://github.com/pit-ray/win-vind](https://github.com/pit-ray/win-vind)
**INFO:** aplikacja umożliwia sterowanie GUI za pomocą skrótów dostępnych w edytorze Vim. Obejmuje to przemieszczanie okien, zmianę rozmiaru aplikacji, a nawet coś na wzór tiling window managera.

**uBlacklist - rozszerzenie do przeglądarki blokujące irytujące Cię wyniki wyszukiwania**
[https://github.com/iorate/uBlacklist](https://github.com/iorate/uBlacklist)
**INFO:** za jego pomocą można wyrzucić konkretne domeny z wyników wyszukiwania w Google, DuckDuckGo, czy z Binga.

**Jak dawniej tworzono strony WWW? - klasyczny HTML, oldschoolowy CSS i współczesne rozwiązania**
[https://eev.ee/blog/2020/02/01/old-css-new-css/](https://eev.ee/blog/2020/02/01/old-css-new-css/)
**INFO:** powrót do czasów jakże rewolucyjnej jak na tamte czasy strony internetowej &lsquo;Kosmicznego meczu&rsquo; ;)

**Jak tworzyć skrypty Basha dające zawsze te same, poprawne rezultaty?**
[https://arslan.io/2019/07/03/how-to-write-idempotent-bash-scripts/](https://arslan.io/2019/07/03/how-to-write-idempotent-bash-scripts/)
**INFO:** czasami skrypt się wysypuje, a czasami uruchomienie skryptu drugi raz, zamiast coś naprawić, to zepsuje. Jak temu przeciwdziałać i jak napisać &lsquo;zawsze działający skrypt&rsquo;? Garść porad.

**Jak stworzyć własną, miniaturową sieć społecznościową, tylko dla swoich znajomych, lub dla pracowników?**
[https://runyourown.social](https://runyourown.social)
**INFO:** artykuł nie jest typowym tutorialem, a bardziej przeglądem możliwych opcji, jakie mamy, chcąc zrealizować taki cel

**Rozwiązywanie zadań z Advent of Code z uzycienm Githubowego Copilota? Da się!**
[https://freddiev4.xyz/solving-advent-of-code-puzzles-with-github-copilot/](https://freddiev4.xyz/solving-advent-of-code-puzzles-with-github-copilot/)
**INFO:** autor pokazuje, w jaki sposób rozwiązuje zadania programistyczne, pisząc dosłownie 1-2 linijki tekstu i czekając na wygenerowanie gotowca z copilota.

**Dopasuj CSS do HTMLa - masz trzy propozycje**
[https://www.guess-css.app](https://www.guess-css.app)
**INFO:** W górnej części okna widnieje obrazek przedstawiający pewną strukturę. Na dole masz kod HTML, a pośrodku trzy propozycje jak mogło to zostać zrealizowane. Zaznacz właściwy kod. Pytania nie zmieniają się automatycznie. Trzeba kliknąć strzałkę u góry, aby przejść dalej.

**Dodajesz katalog node_modules do .gitignore? Może czas to zmienić?**
[https://www.jackfranklin.co.uk/blog/check-in-your-node-dependencies/](https://www.jackfranklin.co.uk/blog/check-in-your-node-dependencies/)
**INFO:** garść przemyśleń, kiedy warto wrzucić katalog z modułami do repo i jakie benefity może to dawać.

**Historia startupu, którego celem jest tworzenie stron internetowych... pisząc na papierze**
[https://daily.tinyprojects.dev/paper_website](https://daily.tinyprojects.dev/paper_website)
**INFO:** pomijam sens tego projektu, ale opis technologii, marketingu i całego wykonania jest naprawdę dobry. To kolejny projekt od Bena Stokesa, który tworzy je w hurtowych ilościach ;)

**Starożytny &lsquo;komputer&rsquo; odnaleziony na jednej z greckich wysp**
[https://www.youtube.com/watch?v=qqlJ50zDgeA&t=165s](https://www.youtube.com/watch?v=qqlJ50zDgeA&t=165s)
**INFO:** ciekawy film prezentujący znalezisko, które było bliżej nieokreślonym urządzeniem obliczeniowym. Jeśli interesuje Cię więcej szczegółów technicznych, to zerknij tutaj (film 50 minut) https://www.youtube.com/watch?v=O5_29GTY-ls

**Python Development Master - czyli NPM dla projektów pisanych w Pythonie**
[https://pdm.fming.dev](https://pdm.fming.dev)
**INFO:** nowoczesny menadżer pakietów, zbliżony zasadą działania do znanego wszystkim npma.

**Symulator bycia niezwykle zajętym człowiekiem podczas spotkania na Zoomie ;)**
[https://busysimulator.com](https://busysimulator.com)
**INFO:** w praktyce, jest to generator powiadomień z 10 różnych aplikacji. Idealne jako wymówka, że szef nie daje Ci żyć i musisz już znikać.

**PicoCSS - kolejny, minimalistyczny framework CSS do szybkiego tworzenia prostych, czytelnych stron**
[https://picocss.com](https://picocss.com)
**INFO:** nie jest to framework bezklasowy, bo klasy posiada, ale jedynie 6 sztuk. Do osiągnięcia większości obsługiwanych efektów trzeba jedynie napisać semantyczny kod HTML.

**Nadchodzi HTTP/3 - co w nim nowego?**
[https://requestmetrics.com/web-performance/http3-is-fast](https://requestmetrics.com/web-performance/http3-is-fast)
**INFO:** jak pewnie się domyślasz, przede wszystkich chodzi o szybkość działania. W artykule znajdziesz kilka benchmarków porównujących HTTP 1.x/2.x/3.x

**Dlaczego baterie stały się o 89% tańsze w ciągu ostatnich 11 lat?**
[https://fullstackeconomics.com/untitled-2/](https://fullstackeconomics.com/untitled-2/)
**INFO:** wszystko drożeje, a ceny baterii lecą w dół. Dlaczego tak się dzieje i co z tym wszystkim ma wspólnego Tesla i Chińczycy?

**XXS - prosta aplikacja umiejąca przenieś Twoje aktualne środowisko pracy na zdalny serwer po SSH**
[https://github.com/xxh/xxh](https://github.com/xxh/xxh)
**INFO:** w praktyce, przenoszona jest Twoja powłoka, ustawione aliasy itp. Nie wymaga instalacji czegokolwiek na zdalnym serwerze.

**Blisk - przeglądarka internetowa umożliwiająca debugowanie strony na dziesiątkach urządzeń jednocześnie (smartfony, tablety)**
[https://blisk.io](https://blisk.io)
**INFO:** rozwiązanie działa na Windowsie, Linuksie i Macu. Można chwilę potestować za darmo, a później opłata wynosi około $100/rok. Przeglądarka symuluje odpowiednią rozdzielczość, pixel ratio (np. retina), user agenta i dotyk.

**==LINKI TYLKO DLA PATRONÓW==**

**Użyteczne narzędzia online - do generowania kodu, do operacji na obrazach itp.**
[https://uw7.org/un_61ba1c384efc5](https://uw7.org/un_61ba1c384efc5)
**INFO:** łącznie prawie pół tysiąca posortowanych narzędzi z których każde dobrze wykonuje swoją jedną funkcję do której zostało stworzone.

**Zbuduj własny, domowy lab z softem selfhosted**
[https://uw7.org/un_61ba1c31d8227](https://uw7.org/un_61ba1c31d8227)
**INFO:** bazy danych, hosting plików, serwer pocztowy i co tylko zechcesz. Możesz bazować na Docker Swarm lub Kubernetes. Każdy soft posiada dokładny tutorial z opisem jak go postawić.

 

Podoba Ci się to, co robię? Dołącz do grona patronów :)

 

Lubisz czytać mój Newsletter? Podziel się nim proszę ze znajomymi ⬇️ 

  

 
pozdrawiam

Jakub 'unknow' Mrugalski

https://mrugalski.pl

 
Jeśli nie chcesz więcej otrzymywać ode mnie wiadomości, zawsze możesz się wypisać.