Cześć!

Mamy wigilie, ale ja nie robię sobie wolnego. Jestem na posterunku i jak co tydzień, przybywam z nowym zestawieniem ciekawych linków z branży IT, abyś miał co czytać podczas wizyty rodziny ?

Pamiętaj tylko, aby dziś nie robić żadnego deploya na produkcję...
 

Życzę Wesołych Świąt i zapraszam do lektury :)

 

◢ #unknownews ◣

**Street Fighter II - optymalizacja grafik z użyciem... kartki papieru?**
[https://fabiensanglard.net/sf2_sheets/index.html](https://fabiensanglard.net/sf2_sheets/index.html)
**INFO:** odrobina historii związanej ze starymi grami. Jak obchodzono ograniczenia pamięci i jak z Ryu zrobiono Kena. Piękne!

**Narzędzie do 'ożywiania' dziecięcych rysunków - wrzuć skan, a sztuczna inteligencja zmieni go w postać z kreskówki**
[https://sketch.metademolab.com](https://sketch.metademolab.com)
**INFO:** testowo narysowałem jakąś postać w programie graficznym (tak na szybko, bez starania się) i niektóre z utworzonych animacji są po prostu rewelacyjne, a przy niektórych AI chyba nie dało rady z moimi bazgrołami. Zauważyłem, że im staranniej przygotujesz rysunek, tym lepsze efekty uzyskasz (&lsquo;ludki-patyczaki&rsquo; animują się najsłabiej).

**Jak działa ludzkie DNA - wyjaśnienie w wersji &lsquo;dla programistów&rsquo;**
[https://berthub.eu/articles/posts/amazing-dna/](https://berthub.eu/articles/posts/amazing-dna/)
**INFO:** autor sprytnie porównuje niektóre części DNS do kodu źródłowego, inne do komentarzy, tłumaczy czym jest fork() bomba w DNA itp. Bardzo przystępne wyjaśnienie trudnych zagadnień. Przyjemnie się to czyta.

**Jak współczesne aplikacje wyglądałyby, gdyby projektowano je w czasach MacOS 9?**
[http://swallowmygraphicdesign.com/project/macostalgia](http://swallowmygraphicdesign.com/project/macostalgia)
**INFO:** zabawne wizualizacje &lsquo;postarzonych&rsquo; interfejsów Spotify, Slacka, Zooma i kilku innych. Poza galerią zdjęć warto jeszcze rzucić okiem na załączony film. Mocny powiew nostalgii ;)

**Hackowanie domowych testów Covidowych za pomocą spoofingu komunikacji BT**
[https://labs.f-secure.com/blog/faking-a-positive-covid-test](https://labs.f-secure.com/blog/faking-a-positive-covid-test)
**INFO:** badacze przeanalizowali testy z firmy Ellume, których wykonanie prowadzi do otrzymania certyfikatu i sprawili, że urządzenia badawcze (korzystające z Bluetooth) za każdym razem wykrywały chorobę. Jak się okazuje, hackowanie bardzo ułatwiła błędnie napisana aplikacja na Androida, w której dało się uruchomić tryb debugowania (na zrootowanym telefonie).

**Historia Internet Archive oraz Alexa Internet - projektów mających zarchiwizować zasoby Internetu**
[https://www.techradar.com/news/the-story-of-the-fight-to-archive-the-internet](https://www.techradar.com/news/the-story-of-the-fight-to-archive-the-internet)
**INFO:** oba projekty powstały w 1996 roku i ściśle ze sobą współpracowały. Alexa przestałą istnieć w tym miesiącu. Z artykułu przy okazji dowiesz się, skąd pochodzi nazwa &lsquo;Alexy&rsquo; (nie mylić z asystentem głosowym!)

**Powiadamiasz o użyciu plików Cookies na stronie? - jeśli już to robisz, to rób to dobrze**
[https://www.internet-czas-dzialac.pl/isecure-zaskarzylo-decyzje-uodo-o-cookiesach-na-ich-stronie-nasz-komentarz/](https://www.internet-czas-dzialac.pl/isecure-zaskarzylo-decyzje-uodo-o-cookiesach-na-ich-stronie-nasz-komentarz/)
**INFO:** ciekawa analiza przypadku, w którym pewna firma miała jedynie powiadomienie o fakcie używania ciasteczek, ale bez możliwości wyboru, czy użytkownik zgadza się być śledzonym. Skończyło się upomnieniem od UODO. Autor tekstu trafnie wypunktowuje jakie wymogi narzuca na właściciela strony przepisy RODO, jak i Europejska Rada Ochrony Danych

**Mikroserwisy vs aplikacja typu monolit - dlaczego na start warto wybrać to drugie?**
[https://arnoldgalovics.com/microservices-in-production/](https://arnoldgalovics.com/microservices-in-production/)
**INFO:** analiza powszechnych mitów na temat aplikacji zbudowanych na mikroserwisach.

**Jakie problemy naprawdę rozwiązuje blockchain?**
[https://solutionspace.blog/2021/12/21/what-problem-blockchains-actually-solve/](https://solutionspace.blog/2021/12/21/what-problem-blockchains-actually-solve/)
**INFO:** blockchain został lata temu okrzyknięty technologią przyszłości i jak na takie nowości przystało, twórcy oprogramowania opisywali go, gdzie popadnie. Czy jednak jest on bezużyteczny? Niekoniecznie. Warto rzucić okiem na analizę tego problemu.

**WAT?! - krótka prezentacja dziwnych zachowań Rubiego i JavaScriptu**
[https://www.destroyallsoftware.com/talks/wat](https://www.destroyallsoftware.com/talks/wat)
**INFO:** całość trwa nieco ponad 4 minuty i w humorystyczny sposób przedstawia bardzo &lsquo;specyficzne&rsquo; zachowania wspomnianych jezyków

**Mess With DNS - narzędzie online do nauki konfiguracji DNSów**
[https://messwithdns.net/](https://messwithdns.net/)
**INFO:** wykonaj zadania wymienione w prawej kolumnie, a z pewnością lepiej zrozumiesz, o co chodzi np. z rekordami A, CNAME, z TTLem itp. Można także poeksperymentować z konfiguracją poczty (MX) i z Round Robin na DNS.

**Badacz, który nauczył swoje szczury grać w Dooma II, myśli teraz o założeniu kanału na Twitchu**
[https://futurism.com/viktor-toth-doom-rat](https://futurism.com/viktor-toth-doom-rat)
**INFO:** ja wiem, że to brzmi jak tytuł wprost z Faktu, ale nie mogłeś się powstrzymać, aby tego tutaj nie dać. Szczury, narazie grają z kodami na nieśmiertelność, ale może z czasem pójdzie im lepiej ;)

**Horror Story dla adminów - opisy ciekawych wpadek**
[https://www-uxsup.csx.cam.ac.uk/misc/horror.txt](https://www-uxsup.csx.cam.ac.uk/misc/horror.txt)
**INFO:** kompilacja wpisów z pewnej grupy usenetowej, gdzie w jednym z wątków admini opisywali wpadki, jakie zaliczyli oni i ich koledzy. Pouczająca, a momentami straszna i zabawna lektura.

**UM66T, czyli chip odpowiedzialny za odgrywanie melodyjek w kartkach z życzeniami**
[https://mobile.twitter.com/kenshirriff/status/1472297415201869831](https://mobile.twitter.com/kenshirriff/status/1472297415201869831)
**INFO:** autor wpisu wyjaśnia jak on działa, co zawiera w środku i jakie melodie jest w stanie odegrać (okazuje się, że są prekonfigurowane). Niesamowite, jak udało się twórcom tego rozwiązania upchnąć to wszystko w jednym, prostym chipie.

**FQ - narzędzie w stylu JQ (do JSONa), ale w wersji dla plików binarnych**
[https://github.com/wader/fq](https://github.com/wader/fq)
**INFO:** za pomocą FQ możesz wyciągać dowolne metadane z plików. Tytuł piosenki z MP3, rozmiary grafiki ze zdjęcia, czy cokolwiek innego, co akturat jest Ci potrzebne do analizy. Aplikacja obsługuje pokaźny zbiór formatów binarnych.

**Skrajnie proste używanie szablonów w JavaScript - bez bibliotek zewnętrznych**
[https://blog.jim-nielsen.com/2021/javascript-templating/](https://blog.jim-nielsen.com/2021/javascript-templating/)
**INFO:** tekst przedstawia bardzo ciekawą metodę na zastosowanie szablonów, ale wykorzystuje przy tym jedynie natywne metody dostępne w JS. Bardzo sprytne rozwiązanie.

**Implementacja uwierzytelniania dwuskładnikowego (2FA) z użyciem kodów z SMSów**
[https://ishanga.hashnode.dev/create-otpmobile-verification-api-with-python-fastapi-and-sendlk-sms-gateway](https://ishanga.hashnode.dev/create-otpmobile-verification-api-with-python-fastapi-and-sendlk-sms-gateway)
**INFO:** tutorial pokazuje, jak samodzielnie wykonać taką usługę, bazując na FastAPI, Pythonie i SMS gatewayu (ceny od 5gr za SMSa)

**Kodi - otwarte centrum multimedialne np. dla Twojego Raspberry Pi**
[https://kodi.tv](https://kodi.tv)
**INFO:** jeśli jeszcze jakimś cudem nie znasz tego softu, to koniecznie rzuć okiem i przerób stary komputer, czy swoje Raspberry w player do filmów, seriali, czy nawet zbuduj sobie własną konkurencję dla Spotify

**Sherver - prosty serwer HTTP napisany w Bashu**
[https://github.com/remileduc/sherver](https://github.com/remileduc/sherver)
**INFO:** nie jest to serwer do użycia na produkcji, czy nawet na dev. To bardziej sztuka dla sztuki, ale analiza kodu źródłowego (który nie jest wcale taki długi - garść skryptów po max 30-40 linii) może wiele wnieść do Twoich umiejętności programowania w Bashu.

**Facebook będzie nareszcie oferować wsparcie techniczne (żywej osoby!) dla użytkowników, którzy stracili dostęp do swoich kont**
[https://www.theverge.com/2021/12/10/22827708/meta-facebook-instagram-account-lockout-support-tools](https://www.theverge.com/2021/12/10/22827708/meta-facebook-instagram-account-lockout-support-tools)
**INFO:** obecnie usługa działa testowo tylko na terenie USA i jest świadczona w języku angielskim, ale być może w przyszłości się to zmieni

**Logo-LS - ładniejszy zamiennik dla tradycyjnego &lsquo;ls&rsquo; w terminalu**
[https://github.com/Yash-Handa/logo-ls?utm_source=tldrnewsletter](https://github.com/Yash-Handa/logo-ls?utm_source=tldrnewsletter)
**INFO:** pokazuje ikony typów plików, ikony folderów, a nawet status gita dla wylistowanych plików (np. czy są zacommitowane)

**Bottles - narzędzie do zarządzania konfiguracjami Wine (dla Linuksiarzy)**
[https://usebottles.com](https://usebottles.com)
**INFO:** jeśli uruchamiasz aplikacje i gry z użyciem Wine, to dzięki temu rozwiązaniu możesz stworzyć oddzielną konfigurację parametrów dla każdej uruchamianej aplikacji lub grupy aplikacji. Wygodne :)

**Jaile znane z FreeBSD jako alternatywa dla Dockera?**
[https://topikettunen.com/blog/freebsd-jails-for-fun-and-profit/](https://topikettunen.com/blog/freebsd-jails-for-fun-and-profit/)
**INFO:** krótki opis tworzenia szablonu jaila, jego konfiguracji i zarządzania usługami.

**Generator profili do Firefoxa (online)**
[https://ffprofile.com](https://ffprofile.com)
**INFO:** wyklikaj sobie wszystkie opcje, jakie chcesz mieć ustawione w swojej przeglądarce, a następnie swobodnie przełączaj się pomiędzy profilami. Przydatne, zwłaszcza wtedy, gdy chcesz pobawić się ustawieniami związanymi z prywatnością.

**Email Engine - dodaj API RESTowe do dowolnej skrzynki mailowej**
[https://emailengine.app/](https://emailengine.app/)
**INFO:** nie ma znaczenia, czy masz pocztę na WP, Interii, czy korzystasz z Gmaila. Możesz zautomatyzować akcje na tych kontach, a nawet dorzucić do nich webhooki. Jedyne wymaganie, jakie musi spełniać konto, to dostęp przez IMAP.

**==LINKI TYLKO DLA PATRONÓW==**

**Ogromna kolekcja ściąg (cheatsheets) do... absolutnie wszystkiego**
[https://uw7.org/un_61c5946d81606](https://uw7.org/un_61c5946d81606)
**INFO:** w bazie jest aktualnie nieco ponad 300 źródeł ze ściągami, które można łatwo przeszukiwać za pomocą wbudowanej wyszukiwarki

**Ogromna kolekcja filmów z tutorialami dla rozwiązań No-Code**
[https://uw7.org/un_61c59473b1b4b](https://uw7.org/un_61c59473b1b4b)
**INFO:** wszystkie filmy są dostępne za darmo i posegregowane według użytego narzędzia i tagów. Tagi zmieniasz w prawym górnym rogu. Uważaj, bo tagów nie posortowano alfabetycznie, więc może się wydawać, że na liście nie ma np. Airtable (litera &lsquo;A&rsquo;), a tymczasem jest on gdzieś na końcu listy.

**Jak działają tokeny NFT i jak samemu zrobić taki token krok po kroku**
[https://uw7.org/un_61c59479e0d97](https://uw7.org/un_61c59479e0d97)
**INFO:** tutorial przeprowadza czytelnika przez cały proces tworzenia NFT, począwszy od rzeczy tak łatwych, jak instalacja portfela, następnie przechodzi przez konfigurację marketu, aż na finalnym tworzeniu tokena i jego sprzedaży kończąc.

 

Jeśli podoba Ci się to, co robię w sieci i lubisz moje newslettery, to możesz zafundować mi trochę Yerby, albo zostać ze mną na dłuzej przez Patronite.

 

Lubisz czytać mój Newsletter? Podziel się nim proszę ze znajomymi ⬇️ 

  

 
pozdrawiam

Jakub 'unknow' Mrugalski

https://mrugalski.pl

 
Jeśli nie chcesz więcej otrzymywać ode mnie wiadomości, zawsze możesz się wypisać.