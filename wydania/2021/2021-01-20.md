Cześć!

Czas na kolejny przegląd ciekawych linków z branży IT.

Dzisiaj link numer 4 pochodzi od sponsora, ale jest na tyle ciekawy, że sam się zapisałem - naprawdę fajna inicjatywa.

Zapraszam do lektury :)

 

◢ #unknownews ◣


**1) Dark Patterns - rozwiązania utrudniające wykonanie pewnych akcji na stronie, a dające benefity ($$$) ich twórcom**  
[https://darkpatterns.org](https://darkpatterns.org)  
**INFO:** ciekawy przegląd wprowadzających w błąd lub utrudniających życie rozwiązań. Na początek zobacz film, a później kliknij "Types of Dark Pattern"  


**2) Podstawy ditheringu - czyli jak uzyskać paletę kolorów gdy... masz do dyspozycji jeden kolor**  
[https://surma.dev/things/ditherpunk/](https://surma.dev/things/ditherpunk/)  
**INFO:** była to technika często stosowana w starych grach, działających w trybie 16 kolorów. Jeśli nie interesuje Cię matematyka, to przynajmniej zobacz fotki ;)  


**3) DALL-E - projekt od OpenAI do tworzenia obrazów na podstawie opisu. Mówisz co chcesz, a on to utworzy.**  
[https://openai.com/blog/dall-e/](https://openai.com/blog/dall-e/)  
**INFO:** rozwiązanie bazuje na GPT-3. Kliknij "Edit prompt" pod przykładowym obrazkiem i pozmieniaj parametry. Nazwa pochodzi od połączenia Salvatora Dali z robotem Wall-E  


**4) Seria darmowych webinarów na temat Dockera i Kubernetes - codziennie o 20:00 przez 7 dni. Wymagana rejestracja**  
[https://wkontenerach.pl](https://wkontenerach.pl)  
**INFO:** warto się zarejestrować, bo jeśli nie będzie Cię na spotkaniach na żywo, to mailem dostaniesz linka do powtórek  


**5) Text-to-speech z użyciem głosów postaci z kreskówek i seriali**  
[https://15.ai](https://15.ai)  
**INFO:** baza głosów jest skromna i większości niestety nie znam, ale jakość generowanego głosu robi wrażenie!  


**6) Krótki quiz na temat błędnych założeń związanych z UX**  
[https://10ideesrecuesenuxdesign.castoretpollux.com/en/](https://10ideesrecuesenuxdesign.castoretpollux.com/en/)  
**INFO:** to nie tylko pytania, ale też wyjaśnienia, dlaczego taka odpowiedź jest akurat prawidłowa. Warte przemyślenia.  


**7) Szczepionka na Covid jest OpenSource, a jej źródła można znaleźć w Internecie - oto analiza tych źródeł**  
[https://berthub.eu/articles/posts/reverse-engineering-source-code-of-the-biontech-pfizer-vaccine/](https://berthub.eu/articles/posts/reverse-engineering-source-code-of-the-biontech-pfizer-vaccine/)  
**INFO:** autor rozpisał całą sekwencję - co oznacza, jak działa i dlaczego akurat tak. Dość nerdowski tekst ;)  


**8) TabFS - podmontuj swoje taby z przeglądarki jako filesystem na Linuksie/Macu**  
[https://omar.website/tabfs/](https://omar.website/tabfs/)  
**INFO:** Wszystkie zakładki widoczne są jako pliki i katalogi. Dzięki temu można parsować zawartość odwiedzanych stron, a usunięcie któregoś katalogu z dysku, automatycznie zamyka wskazanego taba w Chrome/Firefox.  


**9) Przegląd interfejsów użytkownika ze znanych filmów i seriali**  
[https://www.saji8k.com/kit-fui/](https://www.saji8k.com/kit-fui/)  
**INFO:** sporo zdjęć i filmów przedstawiających, jak twórcy przeróżnych produkcji wyobrażali sobie jak powinien wyglądać UI  


**10) ComicSans Mono - to nie żart, to nowa, ulepszona wersja tego wspaniałego fonta!**  
[https://dtinth.github.io/comic-mono-font/](https://dtinth.github.io/comic-mono-font/)  
**INFO:** autor usunął największą bolączkę fonta i nadał mu stałą szerokość znaku. Sprawiło to, że... nadaje się ona do programowania (cała podlinkowana strona jest w niej stworzona)  


**11) Konsola od KFC - nikt do końca nie jest przekonany, czy to aby na pewno żart (jeśli to żart, to trwa już odrobinę za długo)**  
[https://landing.coolermaster.com/kfconsole/](https://landing.coolermaster.com/kfconsole/)  
**INFO:** konsola to w zasadzie mocno tuningowany PC przystosowany do VR z wbudowanym... podgrzewaczem do kurczaków.  


**12) Jak działa historia operacji w Google Docs? Reverse Engineering projektu**  
[http://features.jsomers.net/how-i-reverse-engineered-google-docs/](http://features.jsomers.net/how-i-reverse-engineered-google-docs/)  
**INFO:** dość wnikliwa analiza tego, jak to się dzieje, że możemy przeglądać historię zmian od wielu userów i odtwarzać ją na timeline  


**13) TiddlyWiki - prywatna Wiki do prowadzenia notatek w sposób nieliniowy. Działa na każdym systemie (i to offline!) i wymaga jedynie przeglądarki**  
[https://tiddlywiki.com](https://tiddlywiki.com)  
**INFO:** aplikacja napisana jest w HTML+CSS+JS. Warto przeczytać (w 'Getting Started') jak sprawić, aby wpisywane w niej dane nam nie przepadły  


**14) Projektowanie komponentów webowych (wizualnie) nie jest takie proste jak się wydaje - przykład**  
[https://ishadeed.com/article/building-real-life-components/](https://ishadeed.com/article/building-real-life-components/)  
**INFO:** autor pokazuje z jak wieloma problemami spotkamy się przy projektowaniu np. dymka z powiadomieniem z messengera  


**15) Jak sprytnie radzić sobie z elementami o nieznanej długości w CSS**  
[https://ishadeed.com/article/css-short-long-content/](https://ishadeed.com/article/css-short-long-content/)  
**INFO:** nie wiadomo jak długi tekst wpisze użytkownik, ile linii tekstu on zajmie, a jednak musimy go jakoś wyświetlić. Oto kilka rozwiązań tego problemu.  


**16) Lista 10 najpopularniejszych bibliotek Pythona z 2020 roku**  
[https://tryolabs.com/blog/2020/12/21/top-10-python-libraries-of-2020/](https://tryolabs.com/blog/2020/12/21/top-10-python-libraries-of-2020/)  
**INFO:** na liście są jedynie aktywne projekty, których development rozpoczął się w 2020 roku i które jednocześnie są warte polecenia  


**17) Napisz program, który ma ZERO linii kodu (przynajmniej według softu liczącego te linie)**  
[https://codegolf.stackexchange.com/questions/215705/hello-world-in-zero-lines-of-code](https://codegolf.stackexchange.com/questions/215705/hello-world-in-zero-lines-of-code)  
**INFO:** ciekawa zabawa. Warto przeglądnąć nadesłane rozwiązania i postarać się zrozumieć, dlaczego liczone są jako zero linii.  


**18) Prosty monitoring stron WWW napisany w Bashu**  
[https://raymii.org/s/software/Bash_HTTP_Monitoring_Dashboard.html](https://raymii.org/s/software/Bash_HTTP_Monitoring_Dashboard.html)  
**INFO:** sprawdza, czy strona działa i trzyma historię wszystkich awarii. Wyniki działania prezentuje w formie webowej (gotowy dashboard).  


**19) Dlaczego timer na iPhone pokazuje fałszywy czas, a jednocześnie działa poprawnie? Taka ciekawostka**  
[https://lukashermann.dev/writing/why-the-iphone-timer-displays-fake-time/](https://lukashermann.dev/writing/why-the-iphone-timer-displays-fake-time/)  
**INFO:** ciekawe wyjaśnienie zastosowanego rozwiązania. Ponoć zastosowano to, aby 'łatwiej było ludziom odczytać pozostały czas'  


**20) Zegarek stworzony w czystym CSS - bez JS i prawie bez HTMLa (użyty jest tylko tag osadzający CSS)**  
[https://www.quaxio.com/pure_css_digital_clock.html](https://www.quaxio.com/pure_css_digital_clock.html)  
**INFO:** traktuj źródło tego CSSa jako pewnego rodzaju inspirację, jak można zautomatyzować w CSS pewne akcje i jak uzależnić je od godziny  


**21) Twoja firma myśli o zaczęciu pracy z JIRA? Oto 30 argumentów, aby im to wybić z głowy**  
[https://whyjirasucks.com](https://whyjirasucks.com)  
**INFO:** niektóre z argumentów posiadają screenshoty z wyjaśnieniem, o co chodzi. Trzeba kliknąć tytuł, aby je zobaczyć  


**22) Jak zbudować własne CA (Certificate Authority) do podpisywania certyfikatów z użyciem Raspberry Pi + YubiKey**  
[https://smallstep.com/blog/build-a-tiny-ca-with-raspberry-pi-yubikey/](https://smallstep.com/blog/build-a-tiny-ca-with-raspberry-pi-yubikey/)  
**INFO:** rozwiązanie dla pasjonatów Linuksa. Nawet jeśli tego nie zbudujesz, z tutoriala i tak nauczysz się kilku użytecznych rzeczy  


**23) Jak osiągnąć "efekt confetti" w programowaniu? Bardzo fajne wyjaśnienie jak to zrobić 'matematycznie'**  
[https://varun.ca/confetti/](https://varun.ca/confetti/)  
**INFO:** to efekt, w którym obiekt na początku zostaje szybko wystrzelony, a później powoli opada w losowy sposób. Nie tak prosto osiągnąć naturalny wygląd tego efektu  


**24) Generator patternów graficznych - trudno to opisać, ale po kliknięciu 'shuffle' wszystko staje się jasne**  
[https://doodad.dev/pattern-generator/](https://doodad.dev/pattern-generator/)  
**INFO:** wygenerowane wzory można pobrać jako PNG/SVG/CSS. Baza startowych patternów jest dość rozbudowana + mam y 5 możliwych transformacji  


== **==LINKI TYLKO DLA PATRONÓW==**
 ==

**25) Uproszczenie developerskiego workflow z użyciem programu Make - czyli jak automatyzować akcje w terminalu**  
[https://uw7.org/un_600802b6613f8](https://uw7.org/un_600802b6613f8)  
**INFO:** autor pokazuje przykładowe Makefile do obsługi projektu w Pythonie, Dockerów oraz Kubernetes  


**26) Uwierzytelnianie i autoryzacja wyjaśnione raz, a dobrze - do tego z użyciem kolorowych dinozaurów ;)**  
[https://uw7.org/un_600802bc55a70](https://uw7.org/un_600802bc55a70)  
**INFO:** zdecydowanie warto podążyć za linkami podanymi na końcu tekstu. Uzupełnią one Twoją wiedzę.  


**27) Postaw własny, domowy serwer multimediów (pełen poradnik)**  
[https://uw7.org/un_600802c2b4001](https://uw7.org/un_600802c2b4001)  
**INFO:** wszystko bazuje na Linux+ZFS. Autor dorzuca do serwera Plexa, NextClouda, WireGuarda itp.  


**28) Tworzenie botów do gier na Androidzie, bazując na sztucznej inteligencji (film)**  
[https://uw7.org/un_600802c8cc7d0](https://uw7.org/un_600802c8cc7d0)  
**INFO:** autor pokazuje koncepcje przechodzenia pewnej gry zręcznościowej z użyciem OpenCV  


 

Jeśli podoba Ci się moje newslettery, możesz dołączyć do grona patronów.

 
pozdrawiam

Jakub 'unknow' Mrugalski  

https://mrugalski.pl