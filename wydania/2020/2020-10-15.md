Cześć!

To był ciężki tydzień, ale udało mi się znaleźć czas na przygotowanie zestawienia i tym razem :)

Poniżej zamieszczam 30, starannie wyselekcjonowanych i subiektywnie najlepszych linków wyłowionych z czeluści netu w tym tygodniu.

 

Zanim jednak przejdziesz do czytania, mam dla Ciebie jedną, wartą uwagi ofertę:
HumbleBundle ma w ofercie Corel AfterShot 3 (odpowiednik Adobe Lightroom) za jedyne $1.
To licencja na 2 komputery. Aplikacja działa zarówno na Macu jak i Windowsie. Co to jest? To soft do upiększania fotek.
Przyda Ci się jeśli publikujesz treści na Instagramie lub po prostu chcesz obrobić masowo setki zdjęć z wakacji. Taniej nie będzie :)
 

Ok, a teraz czas na mięsko, czyli właściwe zestawienie ⬇️ 

 

◢ #unknownews ◣


**1) FreeYourMusic - chcesz zmienić Spotify na coś innego, ale żal Ci playlist? Oto rozwiązanie.**  
[https://freeyourmusic.com/pl/blog/spotify-tries-to-hold-your-playlists-hostage](https://freeyourmusic.com/pl/blog/spotify-tries-to-hold-your-playlists-hostage)  
**INFO:** obecnie serwis obsługuje 19 serwisów docelowych. Usługa jest płatna, ale kosztuje niewiele. Za darmo można przenieść do 100 utworów.  


**2) Ile ataków terrorystycznych udaremnił program podsłuchiwania rozmów telefonicznych na terenie USA (realizowany jako część PRISM)?**  
[https://tutanota.com/blog/posts/nsa-phone-surveillance-illegal-expensive/](https://tutanota.com/blog/posts/nsa-phone-surveillance-illegal-expensive/)  
**INFO:** trzeba przyznać, że wyszła im z tego całkiem okrągła liczba... program kosztował ponad $100mln  


**3) Jedna funkcja w CSS, która pomoże Ci bardzo szybko tworzyć responsywne strony**  
[https://dev.to/dip15739/responsive-website-with-only-1-css-property-3ea9](https://dev.to/dip15739/responsive-website-with-only-1-css-property-3ea9)  
**INFO:** jako parametr do funkcji podajesz trzy wartości: minimalną, optymalną i maksymalną, a przeglądarka dostosuje wybrany parametr do potrzeb użytkownika  


**4) Implementacja tzw. Full-Bleed layoutu z użyciem CSS Grida**  
[https://joshwcomeau.com/css/full-bleed/](https://joshwcomeau.com/css/full-bleed/)  
**INFO:** to jeden z najpopularniejszych layoutów z dawnych czasów: nagłówek, stopka, trzy kolumny, w środku treść, po lewej nawigacja i po prawej miejsce na reklamy. Klasyczna implementacja prowadzi jednak do pewnych problemów (zwłaszcza na wielkich monitorach). Tutaj jest rozwiązanie.  


**5) Deepwork FM - radio online z muzyką do pracy. Posiada jedynie 4 kanały.**  
[https://deepwork.fm/](https://deepwork.fm/)  
**INFO:** ciekawa koncepcja. Kanały oferują jedynie niekomercyjną muzykę, podzieloną na 4 kategorie  


**6) Tworzysz API - jaki mechanizm uwierzytelnienia wybrać?**  
[https://dev.to/apoorvtyagi/different-ways-to-authenticate-your-apis-380h](https://dev.to/apoorvtyagi/different-ways-to-authenticate-your-apis-380h)  
**INFO:** basic auth, OAuth, a może zwykły klucz do API? Analiza zalet i wad każdej z tych metod.  


**7) Ogromny zbiór materiałów na temat dostępności stron internetowych**  
[https://a11yresources.webflow.io](https://a11yresources.webflow.io)  
**INFO:** wszystkie materiały są podzielone na kategorie.  


**8) Hasła na stronach schowane za gwiazdkami? a gdyby tak z tego zrezygnować?**  
[http://passwordmasking.com](http://passwordmasking.com)  
**INFO:** ciekawa koncepcja do zaimplementowania na stronie. Warte przemyślenia.  


**9) Było już Facebook stories, InstaStory, a teraz czas na... Google Stories!**  
[https://amp.dev/about/stories/](https://amp.dev/about/stories/)  
**INFO:** Google rozbudowuje swój framework AMP o możliwość tworzenia stories. Na końcu artykułu są linki do generatorów takich stron.  


**10) NastedText - przyjazny dla człowieka format danych (alternatywa dla JSON, XML, JAML itp)**  
[https://nestedtext.org/en/stable/](https://nestedtext.org/en/stable/)  
**INFO:** pierwszorzędnym celem projektu jest zwiększenie czytelności danych dla człowieka  


**11) Jak działają algorytmy kompresji danych?**  
[https://go-compression.github.io/](https://go-compression.github.io/)  
**INFO:** wiedza przydatna zwłaszcza na studiach. Warto rzucić okiem na interaktywne prezentacje algorytmów. Wszystko masz w menu po lewej.  


**12) Kojarzysz Hacktoberfest? Za sprawą Digital Ocean, przypadkiem zmienił się on w Spamtoberfest**  
[https://drewdevault.com/2020/10/01/Spamtoberfest.html](https://drewdevault.com/2020/10/01/Spamtoberfest.html)  
**INFO:** firma rozdaje T-Shirty każdemu, kto zrobi pull-request na Githubie do projektu Opensource. Nie trzeba było długo czekać na wysyp spamowych zgłoszeń  


**13) Skrajnie prosty w obsłudze i w pełni szyfrowany (end-to-end) czat online. Nie wymaga instalacji żadnego softu**  
[https://keychat.online](https://keychat.online)  
**INFO:** mechanizm opiera się na technologii socket.io i kluczu publicznym/prywatnym.  


**14) Hetty - darmowa, otwartoźródłowa alternatywa dla Burp Suite Pro / OWASP ZAPP**  
[https://github.com/dstotijn/hetty](https://github.com/dstotijn/hetty)  
**INFO:** ciekawostką w tym projekcie jest fakt, że obsługuje się go przez interfejs webowy. Obecnie nie ma wielu użytecznych funkcji, ale do podstawowego debugowania aplikacji bazujących na HTTP/HTTPS powinien wystarczyć.  


**15) Visx - narzędzie (od Airbnb) do tworzenia pięknych i interaktywnych wizualizacji danych w React**  
[https://medium.com/airbnb-engineering/introducing-visx-from-airbnb-fd6155ac4658](https://medium.com/airbnb-engineering/introducing-visx-from-airbnb-fd6155ac4658)  
**INFO:** na końcu artykułu dołączone są przykładowe wizualizacje wygenerowane w Visx  


**16) Kogoś bardzo męczyło dotykanie YubiKeya (klucz U2F) przy każdym logowaniu, więc stworzył to...**  
[https://bert.org/2020/10/01/pressing-yubikeys/](https://bert.org/2020/10/01/pressing-yubikeys/)  
**INFO:** projekt raczej z serii humorystycznych, ale można się z niego nauczyć np. sterowania silnikami krokowymi w Arduino  


**17) Czasami warto zaimplementować przyciski na stronie jako stylowane checkboxy**  
[https://christianheilmann.com/2020/09/24/checkboxes-make-excellent-buttons/](https://christianheilmann.com/2020/09/24/checkboxes-make-excellent-buttons/)  
**INFO:** warto użyć jego rozwiązania gdy przycisk ma sygnalizować stan wciśnięty/wyciśnięty (on/off). Na stronie jest przykład.  


**18) Przegląd systemów komentarzy zdatnych do umieszczenia na stronach statycznych**  
[https://lisakov.com/projects/open-source-comments/](https://lisakov.com/projects/open-source-comments/)  
**INFO:** wszystkie rozwiązania są opensource i działają w modelu selft-hosted. Oczywiście, aby to działało, musisz mieć serwer, na którym uruchomisz dany system (więc tylko strona będzie statyczna - nie system komentarzy do niej)  


**19) Nie tak łatwo jest obecnie kupić "głupi" telewizor - wszystkie są "Smart". Interesujące modele bez smart funkcji**  
[https://pointerclicker.com/best-dumb-tv/](https://pointerclicker.com/best-dumb-tv/)  
**INFO:** jeśli boisz się, że Twój telewizor będzie Cię śledził, albo po prostu nie interesuje Cię posiadanie systemu operacyjnego na TV, to w artykule masz dwie interesujące propozycje  


**20) Jak generowane są identyfikatory UUID i co można z nich wyczytać?**  
[https://digitalbunker.dev/2020/09/30/understanding-how-uuids-are-generated/](https://digitalbunker.dev/2020/09/30/understanding-how-uuids-are-generated/)  
**INFO:** wiedza dla prawdziwych pasjonatów, którzy dogłębnie chcą poznać każdą, używaną przez siebie technologię ;)  


**21) Curtains.js - biblioteka JS do tworzenia efektownych przejść między klipami wideo na stronie**  
[https://tympanus.net/codrops/2020/10/07/webgl-video-transitions-with-curtains-js/](https://tympanus.net/codrops/2020/10/07/webgl-video-transitions-with-curtains-js/)  
**INFO:** rzuć okiem na "View demo", a natychmiast zrozumiesz, o co chodzi. Niektóre z efektów przypominają starego PowerPointa, ale przy sprytnym użyciu może to wyglądać bardzo schludnie.  


**22) Ucollage - przeglądarka plików graficznych w terminalu**  
[https://pythonawesome.com/a-terminal-image-viewer-based-on-uberzug/](https://pythonawesome.com/a-terminal-image-viewer-based-on-uberzug/)  
**INFO:** dzięki tej aplikacji, bez wychodzenia z powłoki można na szybko przeglądnąć, co przedstawiają zdjęcia, które chcemy np. usunąć czy wysłać na inny serwer. Twoja aplikacja terminala musi obsługiwać renderowanie grafiki (większość nowoczesnych to obsługuje).  


**23) Wykonanie ataku XSS z użyciem... biblioteki przeciwdziałającej atakom XSS ;)**  
[https://research.securitum.com/mutation-xss-via-mathml-mutation-dompurify-2-0-17-bypass/](https://research.securitum.com/mutation-xss-via-mathml-mutation-dompurify-2-0-17-bypass/)  
**INFO:** bardzo ciekawe obejście funkcji zabezpieczającej input w bibliotece DOMPurify. Interesujące zwłaszcza dla ludzi z branży security.  


**24) Przegląd i benchmark dostępnych usług hostingowych dla statycznych stron**  
[https://www.savjee.be/2020/05/benchmarking-static-website-hosting-providers/](https://www.savjee.be/2020/05/benchmarking-static-website-hosting-providers/)  
**INFO:** która z usług działa najszybciej? Okazuje się, że prawdopodobnie najpopularniejszy hosting jest najwolniejszy. Jest też porównanie wyników szybkości z tymi z 2017 roku  


**25) Narzędzie do... rzeźbienia online w 3D (uwaga: wciąga)**  
[https://stephaneginier.com/sculptgl/](https://stephaneginier.com/sculptgl/)  
**INFO:** Twoje ruchy powtarzane są na rzeźbie symetrycznie. Masz do wyboru sporo narzędzi (menu z prawej). Swoją rzeźbę możesz obracać w trzech wymiarach.  


**26) Whiteboard - prawdopodobnie najprostsza w obsłudze, współdzielona tablica online**  
[https://witeboard.com](https://witeboard.com)  
**INFO:** potrzebujesz coś na szybko narysować na spotkaniu? Wchodzisz na powyższy adres, kopiujesz URLa, pod który Cię przekierowało i udostępniasz zainteresowanym. Tablica wykrywa podstawowe kształty i je 'wyrównuje' (spróbuj narysować kwadrat, koło itp)  


**27) Google wycofuje swój plan oferujący nielimitowaną pojemność dysku za $12/msc.**  
[https://petapixel.com/2020/10/12/google-is-killing-unlimited-drive-storage-for-non-enterprise-users/](https://petapixel.com/2020/10/12/google-is-killing-unlimited-drive-storage-for-non-enterprise-users/)  
**INFO:** od teraz plany unlimited będą oferowane tylko dla użytkowników enterprise  


== **==LINKI TYLKO DLA PATRONÓW==**
 ==

**28) Chcesz przygotować profesjonalną prezentację swojego projektu/startupu? Oto ponad 1200 slajdów z prawdziwych prezentacji**  
[https://uw7.org/un_5f882ca5ee53f](https://uw7.org/un_5f882ca5ee53f)  
**INFO:** wszystko podzielone na kategorie - slajdy otwierające, roadmapy, wyniki finansowe, badania rynkowe i wiele innych. Świetne.  


**29) Narzędzie wyciągające dane na temat dowolnego konta Google (OSINT)**  
[https://uw7.org/un_5f882cbab2639](https://uw7.org/un_5f882cbab2639)  
**INFO:** podajesz maila ofiary, a w odpowiedzi dostajesz imię+nazwisko, model posiadanego telefonu, Google ID, prowadzone kanały na Youtube i inne. Sugeruję założyć ODDZIELNE konto na gmailu do używania tego softu, ponieważ korzysta on z Twojego konta.  


**30) Podstawowe zasady bezpieczeństwa przy tworzeniu Dockerfile - czyli jak nie zrobić sobie krzywdy i nie narobić problemów**  
[https://uw7.org/un_5f882cc0e16d9](https://uw7.org/un_5f882cc0e16d9)  
**INFO:** kilka ciekawych sztuczek, które zagwarantują, że Twój soft będzie działał tak, jak założyłeś i nie zaliczysz po drodze jakiejś wpadki związanej z Dockerem  


 

Jeśli chciałbyś wspierać moją pracę, zostań patronem (to tylko 7zł/msc).

https://patronite.pl/unknow

 
pozdrawiam

Jakub 'unknow' Mrugalski
https://mrugalski.pl
Jeśli nie chcesz więcej otrzymywać ode mnie wiadomości, zawsze możesz się wypisać.