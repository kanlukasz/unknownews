Cześć!

Przygotowałem nowe zestawienie linków z branży IT. Ze względu na prowadzone projekty musiałem zrobić sobie tygodniowy odwyk od social mediów, stąd brak wydania z ubiegłego tygodnia (za co przepraszam).

 

Nie wiem, czy już o tym kiedyś pisałem, ale prowadzę też drugi newsletter o odmiennej tematyce - biznes, moje projekty, działalność w sieci, przemyślenia itp. Jeśli chciałbyś zobaczyć jak to wygląda, to zapraszam do zapisu (wysyłany jest bardzo nieregularnie):

https://mrugalski.pl/newsletter.html

 

A teraz zapraszam do czytania :)

 

◢ #unknownews ◣


**1) Basic.css - jeden z najprostszych i prawdopodobnie najmniejszych (<1kb) frameworków CSS**
[https://vladocar.github.io/Basic.css/](https://vladocar.github.io/Basic.css/)
**INFO:** obsługuje podstawową typografię, formatowanie formularzy, a nawet prostego grida. Nie posiada ani jednej klasy, ani ID.


**2) Windows 10 posiada wbudowany sniffer pakietów, który możesz wykorzystać do podsłuchiwania tego, co wysyła/odbiera Twój komputer**
[https://www.bleepingcomputer.com/news/microsoft/windows-10-quietly-got-a-built-in-network-sniffer-how-to-use/](https://www.bleepingcomputer.com/news/microsoft/windows-10-quietly-got-a-built-in-network-sniffer-how-to-use/)
**INFO:** to coś jak tcpdump dla Linuksa/Unixa. Artykuł wyjaśnia jak to uruchomić i skonfigurować


**3) Jak napisać (w Pythonie) aplikację pobierającą wszystkie filmy z playlisty na Youtube na dysk? (tutorial)**
[https://dev.to/dstri26/download-a-whole-youtube-playlist-at-one-go-3331](https://dev.to/dstri26/download-a-whole-youtube-playlist-at-one-go-3331)
**INFO:** tak, są do tego gotowe aplikacje. Tutaj jednak chodzi o naukę webscrapingu, parsowania HTMLa i integracje z YouTube


**4) Wszystko, co musisz wiedzieć, aby wdrożyć JWT (JSON Web Token) w swoim projekcie**
[https://jwt.io](https://jwt.io)
**INFO:** jeśli pierwszy raz o tym słyszysz, zacznij od przycisku "Learn more about JWT", a później zainteresuj się bibliotekami odpowiednimi dla Twojej technologii


**5) S.O.L.I.D w programowaniu obiektowym - o co w tym chodzi?**
[https://medium.com/backticks-tildes/the-s-o-l-i-d-principles-in-pictures-b34ce2f1e898](https://medium.com/backticks-tildes/the-s-o-l-i-d-principles-in-pictures-b34ce2f1e898)
**INFO:** bardzo fajnie wyjaśniona każda ze składowych. Są obrazki ;)


**6) Zbuduj prostą, statyczną stronę z użyciem Google Sheets + S3 + Python**
[https://towardsdatascience.com/use-google-sheets-s3-and-python-to-build-a-website-quickly-8e4501dab02e](https://towardsdatascience.com/use-google-sheets-s3-and-python-to-build-a-website-quickly-8e4501dab02e)
**INFO:** prosty skrypt pobiera dane z arkusza, buduje na ich podstawie stronę i pcha ją do sieci na S3.


**7) Obsidian - personalna, przeszukiwalna baza danych (darmowa) oparta na plikach tekstowych Markdown (Windows/Linux/Mac)**
[https://obsidian.md](https://obsidian.md)
**INFO:** narzędzie umożliwia łączenie dokumentów ze sobą (hiperlinki), tagowanie, stylowanie w CSS, tworzenie struktury drzewiastej i wiele innych


**8) Pełen 3,5 godzinny kurs DENO (następcy NodeJS)**
[https://youtu.be/zU6-8w1IR-I](https://youtu.be/zU6-8w1IR-I)
**INFO:** w tutorialu autor pokazuje jak stworzyć API integrujące się z Mongo DB


**9) Wszystkie usługi dostępne w AWS, opisane za pomocą jednego, trafnego zdania**
[https://adayinthelifeof.nl/2020/05/20/aws.html](https://adayinthelifeof.nl/2020/05/20/aws.html)
**INFO:** trochę mnie przeraża skala tego, jak wiele elementów składowych ma ta usługa


**10) Wygeneruj maila, który z pewnością TRAFI do spamu - wg autorów, to świetny sposób na to, aby maila wysłać, ale aby nie był odczytany**
[https://straight2spam.com](https://straight2spam.com)
**INFO:** klikasz na przycisk i wklejasz to na koniec wiadomości w gmailu (font zmieni się na Comic Sans, a tekst na biały). Traktuj to jako formę żartu ;)


**11) Flipper Zero - zabawka dla hackerów (brelok hackujący urządzenia IoT)**
[https://flipperzero.one/zero](https://flipperzero.one/zero)
**INFO:** atakowanie smart gniazdek/żarówek i innych IoT, otwieranie drzwi do garażu, kopiowanie kart zbliżeniowych, repeater IR i inne. Obecnie to tylko projekt z Kickstartera


**12) Kolekcja 600+ tzw. 'pitch decków', czyli krótkich, jednozdaniowych opisów dla startupów**
[https://starthouse.xyz](https://starthouse.xyz)
**INFO:** zobacz, jak w jednym zdaniu opisywali swój biznes np. twórcy AirBnB, BlaBlaCar czy Coinbase


**13) Optional Chaining w JavaScript, czyli jak obsłużyć nieistniejące metody/właściwości w obiektach**
[https://medium.com/javascript-in-plain-english/understand-the-superpower-of-optional-chaining-in-javascript-fbc569244471](https://medium.com/javascript-in-plain-english/understand-the-superpower-of-optional-chaining-in-javascript-fbc569244471)
**INFO:** coś, co dawniej zajmowało wiele linii kodu, można teraz sprytnie zaimplementować w jednej


**14) Debugowanie stron bezpośrednio na iPhone z użyciem ngrok i Safari**
[https://joshwcomeau.com/blog/local-testing-on-an-iphone/](https://joshwcomeau.com/blog/local-testing-on-an-iphone/)
**INFO:** autor wyjaśnia, w jaki sposób dostać się do swojego lokalnego środowiska developerskiego (via ngrok) oraz jak odpalić devtoolsy w safari.


**15) Darmowa książka na temat no-code, czyli jak tworzyć aplikacje bez programowania (można czytać online lub ściągnąć PDF - około 100 stron)**
[https://ebooks.webflow.com/ebook/the-no-code-revolution](https://ebooks.webflow.com/ebook/the-no-code-revolution)
**INFO:** ta książka to nie tutorial. Opowiada o tym, co można osiągnąć, jakimi narzędziami i dlaczego warto zagłębić się w ten temat


**16) Dobre praktyki dla programistów NodeJS (po polsku)**
[https://github.com/goldbergyoni/nodebestpractices/blob/master/README.polish.md](https://github.com/goldbergyoni/nodebestpractices/blob/master/README.polish.md)
**INFO:** jak pisać dobry kod, jak tworzyć testy, jak podnosić wydajność aplikacji, zabezpieczać aplikację itp.


**17) Lista 5000 najpopularniejszych na świecie prefixów i sufixów w domenach (czyli od jakich słów zaczynają i na jakie kończą się domeny)**
[https://gist.github.com/erikig/826f49442929e9ecfab6d7c481870700](https://gist.github.com/erikig/826f49442929e9ecfab6d7c481870700)
**INFO:** dziwi mnie, że na liście nie ma popularnego niegdyś w Polsce *24, czyli apteka24, meble24, kurier24 itd


**18) Używaj funkcji $() i $$() oraz zmiennych $0-$4 w konsoli JavaScript w Chrome**
[https://egghead.io/lessons/chrome-devtools-use-chrome-devtools-console-utilities-to-make-debugging-easier](https://egghead.io/lessons/chrome-devtools-use-chrome-devtools-console-utilities-to-make-debugging-easier)
**INFO:** pierwsza funkcja zwraca wskaźnik do pierwszego znalezionego elementu, a druga do wszystkich obiektów spełniających kryteria


**19) Google rezygnuje w mapach ze znanego wszystkim 'polskiego głosu' na rzecz automatu**
[https://www.youtube.com/watch?v=xvVhq0_ZbgA](https://www.youtube.com/watch?v=xvVhq0_ZbgA)
**INFO:** Głosem tym był Jarosław Juszkiewicz. Jeśli ktoś tęskni za tym głosem, to można sobie go ustawić w Yanosiku ;)


**20) Generator animowanych memów ze scenariuszem - wybierz mema z listy lub stwórz własnego z gotowych elementów**
[https://toonclip.com](https://toonclip.com)
**INFO:** niestety scenariusza nie da się wyklikać, a trzeba go zapisać w ich języku. Nie jest to jednak takie trudne jak się wydaje na początku


**21) Co należy zaprojektować tworząc stronę? - poradnik dla web designerów**
[https://www.checklist.design](https://www.checklist.design)
**INFO:** wybierz komponent, np. 'przycisk', a dowiesz się, dlaczego prawdopodobnie musisz zaprojektować jego 6 wersji.


**22) Naucz się SQLa i MongoDB - w tym samym czasie**
[https://towardsdatascience.com/learn-sql-mongodb-simultaneously-the-easy-way-part-1-2d4ee20aa083](https://towardsdatascience.com/learn-sql-mongodb-simultaneously-the-easy-way-part-1-2d4ee20aa083)
**INFO:** jeśli znasz podstawy SQL, to ten artykuł pozwoli Ci na szybkie douczenie się składni i koncepcji z MongoDB


**23) Shell Notebook - coś jak Jupyter notebook, ale w wersji z komendami shellowymi (obecnie tylko na Maca)**
[https://shellnotebook.com/?ref=producthunt](https://shellnotebook.com/?ref=producthunt)
**INFO:** to notatnik, w którym zapisujesz notatki i komendy linuksowe. Koło każdej komendy znajdzie się jednak przycisk do jej uruchomienia i sprawdzenia wyników. Dobre do dokumentowania np. kroków deploya nowej wersji softu.


**24) BitBar - wrzuć sobie co zechcesz na pasek menu w Macu (ten koło zegarka) - darmowa aplikacja**
[https://getbitbar.com](https://getbitbar.com)
**INFO:** właśnie policzyłem, że mam tam 22 ikonki. Super, mogę dodać sobie kolejną! :D


== **==LINKI TYLKO DLA PATRONÓW==**
 ==

**25) Biblioteka umożliwiająca proste programowania (głównie z użyciem requestów Ajaxowych) w samym HTMLu**
[https://uw7.org/un_5ed0d93d32b13](https://uw7.org/un_5ed0d93d32b13)
**INFO:** dodając do tagów odpowiednie atrybuty, definiujemy akcje do wykonania i reagujemy na te akcje. Warto zobaczyć dział 'examples'


**26) Lista pytań (i odpowiedzi na nie) jakie możesz usłyszeć na rozmowie technicznej na stanowisko programisty Pythona**
[https://uw7.org/un_5ed0d942cb2c8](https://uw7.org/un_5ed0d942cb2c8)
**INFO:** dobrze opracowane pytania i rozwiązania do nich. Dłuuugie, ale ma obrazki i listingi kodów źródłowych ;)


**27) Kurs etycznego hackingu aplikacji webowych w formie pojedynczego, 5-godzinnego filmu**
[https://uw7.org/un_5ed0d95ee05e9](https://uw7.org/un_5ed0d95ee05e9)
**INFO:** autor pokazuje Burpa, Nikto, curla, dirbustera, nmapa i kilka innych narzędzi. Prezentowane są głównie bugi XSS i SQLi


**28) Kreator zdjęć 'ze stocka' - wybierz modela/modeli, dostosuj tło i gotowe. Efekt wygląda bardzo profesjonalnie.**
[https://uw7.org/un_5ed0d9657b40d](https://uw7.org/un_5ed0d9657b40d)
**INFO:** Za darmo można pobrać wynik w PNG. Za wersję PSD trzeba zapłacić. Może się przydać np. do tworzenia zabawnych komiksów, reklam itp


**29) Poradniki na temat email marketingu. Jak segmentować listę, jak robić upselling, jak namawiać ludzi do zapisu na newsletter itp?**
[https://uw7.org/un_5ed0d970754fa](https://uw7.org/un_5ed0d970754fa)
**INFO:** na stronie można także zapisać się na darmowy, mailowy kurs e-mail marketingu

Zostań patronem
https://patronite.pl/unknow

 
pozdrawiam

Jakub 'unknow' Mrugalski
https://mrugalski.pl
 

Jeśli nie chcesz więcej otrzymywać ode mnie wiadomości, zawsze możesz się wypisać.