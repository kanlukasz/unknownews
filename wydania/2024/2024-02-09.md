Cześć!

Kolejny tydzień pracy powoli dobiega końca. Wierzę, że treści, które zebrałem w tym tygodniu, umilą Ci piątek. No to co? Kawa w dłoń i zapraszam do czytania.

 

A! Jeszcze 'pora na sponsora' (także możesz zostać sponsorem. Odezwij się na maila).

W tym tygodniu sponsorem newslettera jest Wojciech Ciemski, CEO firmy Security Bez Tabu, która pomaga specjalistom IT zrozumieć tematy związane z tematyką cybersecurity.

Wojtek oferuje dostęp do swojego 30-dniowego wyzwania, w którym nauczy Cię w skondensowanej formie wszystkiego tego, co potrzebne jest do wejścia w branżę cybersecurity. Materiału jest naprawdę sporo (50h!), a do tego otrzymujesz gwarancję - jeśli kurs Ci się nie spodoba, możesz po prostu go zwrócić.

Dla czytelników newslettera przygotowana jest 90% zniżki.

[https://wyzwanie-security.securitybeztabu.pl/](https://wyzwanie-security.securitybeztabu.pl/)

 

Zapraszam do lektury zestawienia.

 

◢ #unknownews ◣

**Polska ma szansę być w TOP10 gospodarek świata? - polski zespół od AI (film, 1h i 8 minut)**
[https://www.youtube.com/watch?v=mdr_zPImG0Y](https://www.youtube.com/watch?v=mdr_zPImG0Y)
**INFO:** Pod koniec stycznia ogłoszono skład polskiego zespołu doradców w sprawie AI. Wbrew oczekiwaniom niektórych, nie są to tylko teoretycy czy politycy, ale niemal wyłącznie praktycy. Czym jest zespół "PL/AI"? Jakie będą jego zadania i kompetencje? I co najważniejsze, jak to może wpłynąć na gospodarkę naszego kraju? Interesująca dyskusja.

**Czy menedżerowie IT powinni zachować swoje kompetencje techniczne?**
[https://hybridhacker.email/p/staying-technical-as-an-engineering-manger](https://hybridhacker.email/p/staying-technical-as-an-engineering-manger)
**INFO:** Awansujesz na stanowisko menedżera i nieustannie pniesz się po drabinie awansów. Czy pod względem wiedzy warto pozostać osobą techniczną? Artykuł dzieli się doświadczeniami autora pełniącego to stanowisko i odpowiada na pytania dotyczące wyzwań związanych z prowadzeniem zespołu, a także znaczenia utrzymania technicznych umiejętności.

**Jak zbudować własne laboratorium sieciowe?**
[https://networklessons.com/miscellaneous/how-to-build-a-network-home-lab](https://networklessons.com/miscellaneous/how-to-build-a-network-home-lab)
**INFO:** Chcesz uczyć się zarządzania sieciami, konfiguracji routerów, VLAN-ów itp.? Jednym z częstszych podejść do tego tematu jest budowa własnego 'laba' do nauki. Tylko jak się za to zabrać? Jaki sprzęt kupić, jak to poskładać w całość?

**Marka osobista programisty - jak ją budować?**
[https://www.freecodecamp.org/news/personal-branding-for-devs-handbook/](https://www.freecodecamp.org/news/personal-branding-for-devs-handbook/)
**INFO:** Chcesz wyróżnić się w branży IT, mieć łatwiejszy start w każdej rekrutacji oraz szansę na dostanie się do renomowanych firm? Marka osobista zdecydowanie Ci w tym pomoże. Nie musisz od razu stać się influencerem, tańczącym przed kamerą na TikToku ;) Ten przewodnik pokaże Ci, jak krok po kroku zbudować taką markę osobistą jako programista, jak zaprezentować, że faktycznie jesteś ekspertem w swojej dziedzinie, oraz jak nawiązywać w branży wartościowe z zawodowego punktu widzenia znajomości.

**Jak zatrudniać osoby o niskim doświadczeniu, ale dużym potencjale?**
[https://worktopia.substack.com/p/how-to-hire-low-experience-high-potential](https://worktopia.substack.com/p/how-to-hire-low-experience-high-potential)
**INFO:** Autorka, która przeprowadziła ponad 1000 rozmów kwalifikacyjnych, dzieli się swoim doświadczeniem w odnajdywaniu ludzi z bardzo małym doświadczeniem, ale takich, którzy niezwykle dobrze rokują na dalszy rozwój. Jeśli rekrutujesz juniorów w swojej firmie, ten poradnik może być dla Ciebie przydatny.

**Problem roku 2038 - co stanie się z komputerami? (film, 8 minut)**
[https://www.youtube.com/watch?v=vTgylfFvv8k](https://www.youtube.com/watch?v=vTgylfFvv8k)
**INFO:** Dokładnie 19 stycznia 2038 roku skończy się zakres unixowego znacznika czasu. Przynajmniej będzie tak w systemach, które zapisują go jako 32-bitowego signed inta. Jak się okazuje, takich systemów jest mnóstwo.

**Kurs cyberbezpieczeństwa - 30-dniowe Wyzwanie Security [sponsorowane]**
[https://wyzwanie-security.securitybeztabu.pl/](https://wyzwanie-security.securitybeztabu.pl/)
**INFO:** Kurs cyberbezpieczeństwa, dzięki któremu zbudujesz solidne fundamenty wiedzy i zdobędziesz umiejętności potrzebne do pracy na rynku IT. Wygodna forma video i nieograniczony dostęp umożliwiają dostosowanie tempa nauki do indywidualnych potrzeb. To kurs skupiony na praktyce - ponad 50h materiału video, 200 stron materiału bonusowego i wiele więcej!

**Mit "porannych ludzi" - czy oni naprawdę istnieją?**
[https://blog.rescuetime.com/the-myth-of-the-morning-person/](https://blog.rescuetime.com/the-myth-of-the-morning-person/)
**INFO:** Wiele osób myśli, że aby być efektywnym, warto być "porannym ptaszkiem". A co z rytmem dobowym, a co z chronotypami? Istnieje pewna szansa, że jesteś z natury (a nie z mody) taką "poranną osobą". Niestety, istnieje także szansa, że starasz się taką osobą być wbrew swoim predyspozycjom, a to może Ci zaszkodzić.

**Migracja 4 rozszerzeń Chrome z Manifest v2 na v3 (film, 33 minuty)**
[https://www.youtube.com/watch?v=PA_h67I-dgk](https://www.youtube.com/watch?v=PA_h67I-dgk)
**INFO:** Chrome ogłosiło, że w tym roku przestanie wspierać rozszerzenia korzystające z manifestu w wersji 2. Wszyscy muszą przemieścić się na v3, ale co zrobić z rozszerzeniami, z których korzystasz od lat, ale które nie są już rozwijane? Czy po prostu przepadną? I tak, i nie. Co prawda, nie znajdziesz ich już w Chrome Web Store, ale nadal możesz przebudować nieznacznie ich źródła (w wielu przypadkach to zmiana jednego pliku) w taki sposób, aby były one kompatybilne z najnowszymi wymogami.

**Tesla vs Edison - dlaczego akurat 230V? (film, 25 minut)**
[https://www.youtube.com/watch?v=6u6LFyeRqtU](https://www.youtube.com/watch?v=6u6LFyeRqtU)
**INFO:** Dlaczego w gniazdkach mamy prąd przemienny, a nie stały? Dlaczego prąd ma częstotliwość akurat 50Hz? Skąd taka dziwna wartość napięcia jak 230V? Dlaczego mamy w Polsce sieci trójfazowe, a nie dwufazowe? Wciągający wykład na temat elektryczności.

**Apple Vision Pro... rozebrane na kawałki**
[https://www.ifixit.com/News/90137/vision-pro-teardown-why-those-fake-eyes-look-so-weird](https://www.ifixit.com/News/90137/vision-pro-teardown-why-those-fake-eyes-look-so-weird)
**INFO:** Youtuberzy robią klasyczne 'unboxingi'. Pełno tego w sieci. Serwis iFixit, już klasycznie, realizuje 'teardown' nowych urządzeń, czyli prezentuje, co mają w środku, rozbierając je przy tym na małe kawałki. Linkuję do pierwszej części rozbierania Vision Pro. Jeśli temat Cię zainteresuje, to w serwisie znajdziesz także drugą część.

**Powiadomienia dostępne dla użytkowników z ograniczeniami - jak je zrealizować?**
[https://www.sarasoueidan.com/blog/accessible-notifications-with-aria-live-regions-part-1/](https://www.sarasoueidan.com/blog/accessible-notifications-with-aria-live-regions-part-1/)
**INFO:** W świecie dynamicznych treści internetowych, dostępność dla użytkowników czytników ekranowych jest kluczowa i, niestety, nie taka łatwa do osiągnięcia. Poznaj "ARIA live regions" - rozwiązanie umożliwiające tworzenie bardziej dostępnych powiadomień. Artykuł omawia, jak działa to rozwiązanie i jak można je zaimplementować u siebie.

**Darmowe Arduino z napędu optycznego? (film, 9 minut)**
[https://youtu.be/gro9J-nZ5TE?si=fRlKFXUdzb6M173r](https://youtu.be/gro9J-nZ5TE?si=fRlKFXUdzb6M173r)
**INFO:** Eksperyment polegał na stworzeniu układu kompatybilnego z Arduino na bazie scalaka (M5705) wyciągniętego ze starego odtwarzacza DVD. To coś dla fanów elektroniki.

**Jak podnoszę swoją produktywność? - Mateusz Chrobok (film, 46 minut)**
[https://youtu.be/_Ghq3SvBAsE?si=W_f1vtoLYc_09h9D](https://youtu.be/_Ghq3SvBAsE?si=W_f1vtoLYc_09h9D)
**INFO:** Interesująca perspektywa z punktu widzenia osoby z branży IT. Tym razem jest to mniej techniczny film, ale wierzę, że znajdziesz w nim coś (np. wymienione aplikacje, urządzenia, czy procedury/nawyki), co zainspiruje Cię do zmian w swoim trybie pracy.

**"Czy to Windows 95?" - ciekawy przykład analizy OSINT-owej (film, 28 minut) - odrobinę NSFW**
[https://www.youtube.com/watch?v=fKlPmx_kFbU](https://www.youtube.com/watch?v=fKlPmx_kFbU)
**INFO:** Chwilę zastanawiałem się, czy opublikować ten film, ale ostatecznie zawarta w nim warstwa OSINT-owa mnie przekonała. Autor znalazł w sieci zdjęcie ze strony "dziewczyny w leginsach" i postanowił zrobić dochodzenie, jaki system operacyjny używa osoba ze zdjęcia. Przedstawił reverse search obrazów, grzebanie w archiwum sieciowym, analizę rozmieszczenia domyślnych ikon na pulpicie itp. Często pojawiające się na filmie 'yoga pants' mogą trochę rozpraszać kolegów w pracy, więc może zapoznaj się z filmem poza biurem.

**Najczęściej cytowane komiksy XKCD na Hacker News - analiza**
[https://www.quaxio.com/hackernews_xkcd_citations/](https://www.quaxio.com/hackernews_xkcd_citations/)
**INFO:** Nie chodzi tutaj tylko o to, które komiksy są najpopularniejsze. Znacznie ciekawsze jest podejście do tego, jak to zostało policzone. W jednym z ostatnich wydań newslettera zamieściłem zbiór najczęściej cytowanych książek, a wcześniej zbiór najczęściej wspominanych firm. Umiejętność przeprowadzania takich analiz komentarzy na jednej z najpopularniejszych platform newsowych branży IT w sieci może okazać się cenna. Zobacz, jak przeprowadzić taką analizę.

**Devv - wyszukiwarka/generator rozwiązań programistycznych (AI)**
[https://devv.ai/en](https://devv.ai/en)
**INFO:** Aplikacja online, która z założenia ma pomóc Ci rozwiązać problemy, na które natrafisz przy tworzeniu aplikacji. Niby wspiera tylko język angielski, ale w praktyce pod spodem jest typowy, wielojęzyczny model językowy, więc jeśli opiszesz problem po polsku, to też zadziała bardzo dobrze - odpowiedź będzie po angielsku.

**Ideogram - generator grafiki AI z niezłym planem darmowym**
[https://ideogram.ai/](https://ideogram.ai/)
**INFO:** Takich generatorów jest w sieci naprawdę dużo, ale ten zachwycił mnie z dwóch powodów. Po pierwsze, świetnie radzi sobie z generowaniem grafik z tekstem (przydatne np. na media społecznościowe lub jako okładki do produktów). Po drugie, w darmowym planie możesz wysłać aż 25 zapytań do narzędzia, co pozwoli Ci na wygenerowanie 100 grafik (każde zapytanie generuje 4 próbki grafiki). Rozwiązanie korzysta z własnego modelu sztucznej inteligencji i nie wykorzystuje pod spodem niczego, co znasz, więc styl grafik jest dość specyficzny/unikalny.

**W obronie przycisków - czyli o designie słów kilka**
[https://www.nubero.ch/blog/009/](https://www.nubero.ch/blog/009/)
**INFO:** Ostatnimi laty coraz popularniejsze staje się stosowanie w interfejsach ikonek, które nijak nie przypominają przycisków. Są płaskie, bez żadnego efektu po kliknięciu/najechaniu. Jedyne, co można o nich powiedzieć, to fakt, że są estetyczne. Autor tego wpisu przedstawia swoje zdanie na temat tej mody i tłumaczy, dlaczego przycisk powinien być przyciskiem. Ciekawe przemyślenia.

**Kilka słów o "posiadaniu oprogramowania" - czy to aby na pewno jest dobre?**
[https://avdi.codes/on-owning-software/](https://avdi.codes/on-owning-software/)
**INFO:** Kiedyś, kiedy chciałeś mieć jakąś aplikację, po prostu ją kupowałeś. Była Twoja, a znajomość ze sprzedawcą kończyła się. To były czasy... teraz nie ma tego, wszystko, czego nie dotkniesz, od razu oferuje Ci subskrypcję na oprogramowanie, a ogromna część softu to SaaS-y. Pytanie tylko, czy "tamte czasy" naprawdę były dla nas lepsze? Warto zapoznać się z przemyśleniami autora tego tekstu.

**Bardzo rozbudowana recenzja Apple Vision Pro od The Verge**
[https://www.theverge.com/24054862/apple-vision-pro-review-vr-ar-headset-features-price](https://www.theverge.com/24054862/apple-vision-pro-review-vr-ar-headset-features-price)
**INFO:** W ostatnim wydaniu newslettera wrzuciłem jedną recenzję tego wynalazku, ale ta recenzja jest moim zdaniem o wiele dokładniejsza i rozbudowana. Fotki, nagrania z testów i opis tekstowy - masz tutaj wszystko.

**Kompilacja ponad 100 lat fikcyjnych UI rodem z kina (film, 11 minut)**
[https://www.youtube.com/watch?v=hs-yH-WnjBQ](https://www.youtube.com/watch?v=hs-yH-WnjBQ)
**INFO:** Filmy prezentujące wszelkiego rodzaju elektronikę, zawsze oferowały przy okazji wymyślne interfejsy użytkowników, które na tamte czasy uchodziły za futurystyczne. Czy jednak wszystkie filmy się myliły, czy może niektóre były wręcz prorocze?

**Mixpost - narzędzie do planowania postów w social mediach (self-hosted!)**
[https://mixpost.app/](https://mixpost.app/)
**INFO:** Pewnie znasz wiele narzędzi do planowania wpisów na takich platformach jak Twitter, Facebook, LinkedIn czy Mastodon. Niestety, niemal wszystkie działają w modelu SaaS i pobierają niemałe opłaty za swoje usługi. Ta aplikacja robi to samo, ale jest dostępna w wersji self-hosted. Podstawową wersję masz za darmo i możesz ją po prostu ściągnąć z GitHuba, natomiast wersja rozbudowana jest dostępna za pojedynczą opłatę (bez abonamentu).

**Blocktube - zaawansowany blocker treści dla YouTube**
[https://github.com/amitbl/blocktube](https://github.com/amitbl/blocktube)
**INFO:** Nie chcesz widzieć filmów na konkretny temat, wkurzają Cię kanały, które ciągle pojawiają się w polecanych? Dzięki temu rozszerzeniu do Chrome/Firefox możesz zdefiniować, jakich filmów nie chcesz widzieć na YouTube. Znikną ze strony głównej, z wyników wyszukiwania, a także z sekcji polecanych nagrań.

**Wyciek danych osobowych przez nieszczelne API - Spoutible**
[https://www.troyhunt.com/how-spoutibles-leaky-api-spurted-out-a-deluge-of-personal-data/](https://www.troyhunt.com/how-spoutibles-leaky-api-spurted-out-a-deluge-of-personal-data/)
**INFO:** Goście, którzy odeszli z Twittera, postanowili założyć nowy portal społecznościowy. Powstał szybko, ponoć działa dobrze, ale... powiedzmy, że jego API oferowało odrobinę zbyt wiele danych na temat wybranego użytkownika. Mowa o takich informacjach jak hash hasła czy seed do inicjowania 2FA. Wpadka.

**LoaderShip - generator CSS-owych loaderów**
[https://www.loadership.com/#configurator](https://www.loadership.com/#configurator)
**INFO:** Używanie animowanych GIF-ów jako loaderów to już przeszłość. O wiele profesjonalniej i estetyczniej będzie wyglądać taka animacja, jeśli zrealizujesz ją dzięki animacjom CSS. Ta strona pozwoli Ci wybrać jeden z 13 wzorów takich animowanych obiektów i dostosować go do swoich potrzeb.

**Immutable JavaScript - czyli jak podnieść wydajność JS**
[https://www.freecodecamp.org/news/immutable-javascript-improve-application-performance/](https://www.freecodecamp.org/news/immutable-javascript-improve-application-performance/)
**INFO:** Chcesz, aby Twoje aplikacje JavaScript działały szybciej i były bardziej przewidywalne? Odkryj, jak koncepcja 'Immutable JavaScript' może przyczynić się do lepszej wydajności i stabilności Twojego kodu. Artykuł wyjaśnia, czym jest ta niezmienność w JS, jakie korzyści przynosi i jak zaimplementować techniki zapewniające niezmienność, w tym użycie składni rodem z ES6.

**Kubernetes - przystępne wprowadzenie do orkiestracji kontenerów**
[https://lsdev.pl/posts/kubernetes-krok-po-kroku/](https://lsdev.pl/posts/kubernetes-krok-po-kroku/)
**INFO:** Jeśli nie masz doświadczenia w pracy z Kubernetes albo masz o tym mgliste pojęcie, ten artykuł całkiem sprawnie wyjaśni Ci, o co chodzi w tej technologii. Dowiesz się, dlaczego stała się ona tak popularna i jaka jest relacja między Kubernetes a np. Dockerem. To dobry wstęp do tematu.

**Czym jest ścieżka ruchu w CSS? (motion path)**
[https://www.letsbuildui.dev/articles/what-is-css-motion-path/](https://www.letsbuildui.dev/articles/what-is-css-motion-path/)
**INFO:** Animacja elementów wzdłuż ścieżki to już nie tylko domena JavaScriptu. Teraz możesz to osiągnąć za pomocą kilku linii kodu CSS. Ten poradnik tłumaczy krok po kroku, jak przygotować taką animację.

**Quickemu - szybko uruchom wirtualkę z Windows/MacOS/Linux**
[https://github.com/quickemu-project/quickemu](https://github.com/quickemu-project/quickemu)
**INFO:** To narzędzie umożliwia ultra szybkie stawianie maszyn wirtualnych w jednym z trzech wybranych systemów (dostępnych jest wiele wersji). Nie musisz troszczyć się o ręczne wyszukiwanie obrazu, instalowanie systemu, jego konfigurację i optymalizację. Wystarczy, że wydasz dosłownie dwa polecenia i wybrany system operacyjny zostanie uruchomiony. Do wyboru masz ponad 360 obrazów systemów gotowych do użycia.

**Co się dzieje z ceną adresów IPv4? Ona spada?!**
[https://www.sidn.nl/en/news-and-blogs/are-we-past-peak-ipv4](https://www.sidn.nl/en/news-and-blogs/are-we-past-peak-ipv4)
**INFO:** W ciągu ostatnich lat cena wspomnianych adresów wzrosła z około 6 dolarów za sztukę do ponad 60 dolarów. Wielu spekulantów zaczęło widzieć w inwestycji w takie adresy niezłą okazję do zarobku, aż tu nagle... ceny zaczęły spadać. Pytanie tylko, jak to się stało, że obecnie adres IPv4 można kupić poniżej 40 dolarów?

**Historia fotografii z lampą błyskową (film, 34 minuty)**
[https://youtu.be/AEm-2giH_zw?si=Iu8oYeqUvuqVwrmu](https://youtu.be/AEm-2giH_zw?si=Iu8oYeqUvuqVwrmu)
**INFO:** Obecnie korzystanie z lampy błyskowej jest raczej prostą sprawą, a nawet nasze smartfony mają taki wynalazek wbudowany standardowo. Nie zawsze jednak tak było. Dlaczego użycie takiego wynalazku znacząco podnosiło koszt wykonania zdjęcia i dlaczego niekiedy było niebezpieczne? Może to nie jest materiał wprost z branży IT, ale mnie niezwykle zaciekawił.

**Jak działają moduły JavaScript?**
[https://acrossverse.me/stories/how-javascript-modules-work](https://acrossverse.me/stories/how-javascript-modules-work)
**INFO:** Artykuł przybliża podstawowe zagadnienia związane z modułami w JS. Dowiesz się z niego, jak kod modułowy jest obsługiwany przez nowoczesne przeglądarki i co zrobić, aby wspierały go również te starsze. Idealna lektura dla tych, którzy chcą uporządkować swoją wiedzę o modularnym pisaniu kodu. To dobry wstęp do tematu.

**Nvidia Jetson Nano - mikrokomputer dla projektów związanych z AI**
[https://botland.com.pl/blog/nvidia-jetson-nano-przewodnik-po-swiecie-ai/](https://botland.com.pl/blog/nvidia-jetson-nano-przewodnik-po-swiecie-ai/)
**INFO:** Tworzenie własnych projektów związanych z uczeniem maszynowym czy uruchamianie modeli językowych wymaga posiadania mocnego sprzętu, z naciskiem na potężne GPU, ale czy na pewno? Nvidia stworzyła zewnętrzne urządzenie, które podłączane do komputera umożliwia skorzystanie z jego mocy obliczeniowej do wykonania niezbędnych obliczeń. To interesujące i stosunkowo tanie rozwiązanie.

**Dlaczego element HTML nie ma 100% wsparcia na CanIUse?!**
[https://anderegg.ca/2024/02/02/why-isnt-the-html-element-100-supported](https://anderegg.ca/2024/02/02/why-isnt-the-html-element-100-supported)
**INFO:** Ostatnio na Mastodonie pojawiła się zabawna dyskusja na temat tego, że najbardziej podstawowy element każdej strony WWW i aplikacji webowej, czyli tag otwierający HTML, ma tylko 97,34% wsparcia. "Niby jakim cudem?!" - zapytasz. Okazuje się, że to wcale nie jest błąd, a stoi za tym pewna głębsza logika. Aby zrozumieć całość, warto podążać za podlinkowanymi źródłami.

**==LINKI TYLKO DLA PATRONÓW==**

**Jak tworzyć efektywne aplikacje CLI? - kompletny poradnik**
[https://uw7.org/un_cc01998c3b42b/](https://uw7.org/un_cc01998c3b42b/)
**INFO:** Ten artykuł to skarbnica wiedzy dla każdego programisty, tworzącego aplikacje działające w trybie tekstowym. Jak spełnić standardy obowiązujące w systemach unixowych, a przy tym dostosować się do wymogów współczesnego świata i wymagań związanych z UX?

**Rozbudowana kolekcja filmów dostępnych w domenie publicznej**
[https://uw7.org/un_f2a19fc9832e9/](https://uw7.org/un_f2a19fc9832e9/)
**INFO:** Czy lubisz mniej znane produkcje filmowe i filmy z poprzedniej epoki? Na tej stronie znajdziesz 3058 takich pozycji. Możesz przeglądać je po głównych kategoriach albo najechać/kliknąć na górny pasek obok nazwy strony, a wtedy pojawi się menu wyboru kategorii (choć nawigacja jest niewygodna i mało intuicyjna!). W serwisie jest tylko 7 filmów w języku polskim.