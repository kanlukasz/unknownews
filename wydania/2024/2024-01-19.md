Cześć!

Witam w kolejnym zestawieniu subiektywnie najciekawszych treści z branży IT z ubiegłego tygodnia. Jeśli śledzisz doniesienia na temat afery z Newagiem, to pojawił się nowy materiał związany ze sprawą - tym razem jest to nagranie ze spotkania wszystkich zamieszanych w sprawę stron.

Nie martw się jednak, bo w zestawieniu znajdziesz także inne treści, po których spacer i melisa nie będą potrzebne ;)

A teraz, "pora na sponsora":

Sponsorem tego wydania newslettera jest Marcin Ludwig, który zna architekturę frontendową od podszewki. Swoją wiedzą dzieli się w Projekcie Frontend i darmowym e-booku "Struktura plików dla aplikacji frontendowej".

Zasubskrybuj go na YouTubie (@frontendarchitecture) lub zapisz się do newslettera Projektu Frontend, żeby nie ominęła Cię przedsprzedaż programu szkoleniowego.
 

Zapraszam do lektury.

 

◢ #unknownews ◣
Ciąg dalszy afery z Newag - debata (film, 2h i 20m)
[https://www.youtube.com/watch?v=KoGpr_LhAKc](https://www.youtube.com/watch?v=KoGpr_LhAKc)
**INFO:** Przy jednym stole usiedli hakerzy z Dragon Sector, przedstawiciele Newag i przedstawiciele SPS. To trzeba oglądać z melisą w ręce, bo naprawdę ciężko to przyjąć bez emocji. Żal tylko chłopaków z Dragon Sector, że musieli tam być i tego słuchać.

**Sam Altman ujawnił szczegóły na temat GPT-5? (film, 23 minuty)**
[https://www.youtube.com/watch?v=JuYLCfb7CK8](https://www.youtube.com/watch?v=JuYLCfb7CK8)
**INFO:** Omówienie kluczowych fragmentów z rozmowy Billa Gatesa z Samem Altmanem. Co wiemy o GPT-5, jak wygląda sprawa z AGI? Jeśli podsumowanie Cię zainteresowało, to rzuć okiem na całą rozmowę.

**Produktywność dla programistów - zarządzanie sobą w czasie**
[https://dev.to/ryrden/time-management-and-productivity-for-developers-3hp0](https://dev.to/ryrden/time-management-and-productivity-for-developers-3hp0)
**INFO:** Czas w pracy przecieka Ci przez palce i nie wiesz, gdzie podziały się ostatnie godziny pracy? Może to pora, aby pomyśleć o lepszej organizacji czasu? Ten artykuł prezentuje kilka popularnych technik, które mogą Ci w tym pomóc.

**Zhakowałem drukarkę i wysłałem ją w kosmos (film, 14 minut)**
[https://youtu.be/H3NxtQTMBGI?si=AACC-OSQwBJxrOka&t=17](https://youtu.be/H3NxtQTMBGI?si=AACC-OSQwBJxrOka&t=17)
**INFO:** Kolejny projekt elektroniczny zrealizowany przez Elektrona. Tym razem stworzył on komputer, który zamierza wysłać balonem na znaczną wysokość. Przedstawia interesujące podejście do tematu i zwraca uwagę na kilka problemów technicznych związanych, na przykład, z działaniem GPS-u.

**Kolekcja artystycznych stylów do MidJourney**
[https://midlibrary.io/styles](https://midlibrary.io/styles)
**INFO:** Ponad 4000 stylów pochodzących od różnych artystów czeka na odkrycie. Podczas pisania prompta, skopiuj po prostu imię i nazwisko artysty lub styl malarski, a na końcu dopisz "by Imię Nazwisko" lub "in style of nazwisko, styl, technika".

**Kurs obsługi TMUX od NetworkChucka (film, 18 minut)**
[https://www.youtube.com/watch?v=nTqu6w2wc68](https://www.youtube.com/watch?v=nTqu6w2wc68)
**INFO:** Tmux to Terminal Multiplexer, czyli narzędzie, które umożliwia odpalenie wielu terminali w obrębie jednego terminala. Dlaczego to jest takie fajne, jak wpływa to na Twoją produktywność i jak obsługiwać Tmux-a - tego dowiesz się z filmu.

**Darmowy e-book "Struktura plików dla aplikacji frontendowej" [sponsorowane]**
[https://projektfrontend.pl/](https://projektfrontend.pl/)
**INFO:** Jeżeli kiedykolwiek zastanawiałeś się, w jakim katalogu umieścić dany plik, ten e-book pomoże Ci podjąć decyzję. Czytając go, poznasz zasady, którymi należy się kierować, aby tworzyć skalowalne aplikacje frontendowe. W toku lektury poznasz trzy podejścia do struktury katalogów: podział per typ, podział per ficzer, podział per domena. Dodatkowo nabędziesz cenną wiedzę o doborze właściwej architektury do projektu frontendowego. Obecni i przyszli frontend developerzy, zapraszam! Autor niebawem rusza z bezpłatnym minikursem "Architektura frontendowa dla początkujących". Zapisz się newsletter, aby dostać powiadomienie.

**Najlepsze aplikacje na ProductHunt z 2023 roku**
[https://blog.curiosity.ai/top-apps-in-2023-best-of-the-best-from-product-hunt-5be5ec0ca7b7](https://blog.curiosity.ai/top-apps-in-2023-best-of-the-best-from-product-hunt-5be5ec0ca7b7)
**INFO:** Ogromna część nowych aplikacji i startupów debiutuje na serwisie ProductHunt. Które z nich okazały się najlepsze w ubiegłym roku? Warto rzucić okiem. Z całej listy 12 pozycji znam tylko jedną - Tally - i bardzo ją polecam.

**Podman z perspektywy użytkownika Dockera**
[https://betterstack.com/community/guides/scaling-docker/podman-vs-docker/](https://betterstack.com/community/guides/scaling-docker/podman-vs-docker/)
**INFO:** Szef ogłosił, że firma migruje z Dockera na Podmana, ale Ty nie masz pojęcia, czym te dwa systemy do konteneryzacji się od siebie różnią, jak obsługiwać ten drugi i jak przeprowadzić taką migrację? Ten artykuł zdecydowanie Ci pomoże. To dobre wprowadzenie do tematu.

**Dlaczego samoloty mają dziwne, podwójne gniazda słuchawkowe? (film, 6 minut)**
[https://youtube.com/watch?v=I4VXkE0Uue4](https://youtube.com/watch?v=I4VXkE0Uue4)
**INFO:** Popularny mit głosi, że słuchawki, które otrzymujesz w samolocie, mają ten dziwny, podwójny wtyk po to, aby... ludzie nie kradli słuchawek i aby były one bezużyteczne poza samolotem. Coś w tym jest, ale nie o to chodzi. Jaka jest więc prawdziwa przyczyna takiej konstrukcji wtyku i dlaczego samolotowe słuchawki przeważnie brzmią lepiej od Twoich "pchełek"?

**Aukacja dla WOŚP - wylicytuj konsultację ze mną [autopromocja]**
[https://allegro.pl/oferta/godzinna-konsultacja-online-z-jakubem-mrugalskim-15058907335](https://allegro.pl/oferta/godzinna-konsultacja-online-z-jakubem-mrugalskim-15058907335)
**INFO:** W ramach corocznej współpracy z Miejską Biblioteką w Świeciu, wystawiłem na sprzedaż konsultację ze mną. Możemy porozmawiać na dowolny temat, w którym działam (automatyzacja, AI, websecurity, administracja serwerami, projekty biznesowe itp.) lub dowolny, wybrany przez Ciebie. W praktyce te konsultacje są zawsze więcej niż godzinne. Pełna wylicytowana kwota trafia oczywiście na WOŚP.

**Zaskakujące znaleziska na Amazon - ChatGPT pisze opisy?**
[https://www.theverge.com/2024/1/12/24036156/openai-policy-amazon-ai-listings](https://www.theverge.com/2024/1/12/24036156/openai-policy-amazon-ai-listings)
**INFO:** Autorka, przeglądając opisy produktów na Amazonie, natrafiła na wzmiankę o złamaniu polityki OpenAI. Postanowiła szukać głębiej i tak oto natknęła się na całą kolekcję przedmiotów opisanych przez AI. Zwróć jednak uwagę, że to nie Amazon tworzy te opisy, a indywidualni sprzedawcy, którzy najwyraźniej niezbyt dokładnie weryfikują, co generują im automaty.

**McFly - lepsza historia poleceń (CTRL+R) dla powłoki**
[https://github.com/cantino/mcfly](https://github.com/cantino/mcfly)
**INFO:** Często szukasz wydanych w przeszłości poleceń w Bash/ZSH/Fish? Ten dodatek przyspieszy Twoją pracę i sprawi, że odnalezienie tego, czego szukasz, stanie się znacznie prostsze.

**Jak wygląda życie bez ciasteczek reklamowych w serwisie? - przypadek Sentry**
[https://blog.sentry.io/we-removed-advertising-cookies-heres-what-happened/](https://blog.sentry.io/we-removed-advertising-cookies-heres-what-happened/)
**INFO:** Czy zastanawiałeś się kiedyś, jakie mogą być realne skutki rezygnacji z wszystkich ciasteczek reklamowych/remarketingowych na Twojej stronie internetowej? Firma Sentry postanowiła to sprawdzić i podzieliła się szczegółami zarówno pozytywnych, jak i negatywnych konsekwencji tej decyzji. Przeczytaj, aby dowiedzieć się, jakie doświadczenia zdobyli i co możesz z tego wyciągnąć, rozważając podobny krok w swojej firmie.

**Jak dbać o "Developer Experience" - książka (150+ stron)**
[https://dx.addy.ie/](https://dx.addy.ie/)
**INFO:** E-book opisuje, jak projektować produkty dla developerów, które będą intuicyjne i zwiększą ich produktywność. Poznaj sprawdzone zasady tworzenia aplikacji dla developerów, stosowane przez dużych graczy, takich jak Google czy Stripe, i dowiedz się, jak optymalizacja doświadczenia developera wpływa na sukces biznesowy. Książka dostępna jest w modelu "zapłać, ile chcesz" (na LeanPub), ale wersje Apple/Google są darmowe, a LeanPub akceptuje cenę $0, więc uznajmy, że książka może być darmowa.

**gdocweb - tworzenie stron internetowych z Google Docs?**
[https://debugagent.com/introducing-gdocweb](https://debugagent.com/introducing-gdocweb)
**INFO:** Interesujące, a być może atrakcyjne dla mniej technicznych osób, rozwiązanie do zarządzania treścią na blogu - Google Docs pełnią funkcję CMS-a, natomiast aplikacja gdocweb renderuje zgromadzone w ten sposób teksty do postaci kodu HTML+CSS. Możliwa jest też integracja z Github Pages.

**Mapa zakłóceń GPS/GNSS - podgląd na żywo**
[https://gpsjam.org/](https://gpsjam.org/)
**INFO:** Co jakiś czas słyszy się, że sygnał GPS jest zakłócany. Ale na jakim terenie i czy wspomniana sytuacja trwa, czy już minęła? Jak to sprawdzić? Ta mapa prezentuje codzienne anomalie i interferencje w systemach GPS/GNSS. Przejrzyj dostępne dane i zobacz, gdzie najczęściej pojawiają się problemy z nawigacją.

**UX w terminalu, czyli jak pisać dobre aplikacje CLI**
[https://www.tweag.io/blog/2023-10-05-cli-ux-in-topiary/](https://www.tweag.io/blog/2023-10-05-cli-ux-in-topiary/)
**INFO:** Czy narzędzia wiersza poleceń (CLI) są naprawdę tak trudne w obsłudze? Artykuł analizuje wyzwania związane z użytkowaniem CLI na przykładzie narzędzia do formatowania kodu Topiary. Dowiedz się, jak twórcy tego narzędzia podchodzą do poprawy UX poprzez upraszczanie interfejsu aplikacji.

**Webhook Cool - narzędzie do testowania/debugowania webhooków**
[https://webhook.cool/](https://webhook.cool/)
**INFO:** Czy pracujesz z systemem wysyłającym, na przykład, powiadomienia o zdarzeniach przez webhooki? To narzędzie pozwoli Ci odebrać i następnie bardzo dogłębnie przeanalizować, jak wyglądają przesyłane dane.

**Terminal, shell, konsola, TTY... różnie to nazywają, ale to nie to samo!**
[https://unix.stackexchange.com/questions/4126/what-is-the-exact-difference-between-a-terminal-a-shell-a-tty-and-a-con](https://unix.stackexchange.com/questions/4126/what-is-the-exact-difference-between-a-terminal-a-shell-a-tty-and-a-con)
**INFO:** Czym konkretnie te rzeczy różnią się od siebie i dlaczego niektórzy używają wspomnianych nazw zamiennie? Ciekawą odpowiedź znalazłem na StackExchange sprzed wielu lat.

**Samowykonywalny plik Dockerfile**
[https://gist.github.com/adtac/595b5823ef73b329167b815757bbce9f](https://gist.github.com/adtac/595b5823ef73b329167b815757bbce9f)
**INFO:** Pomysłowo zbudowany tzw. shebang sprawia, że ten plik jest traktowany jako zwykły skrypt bashowy. Jego uruchomienie automatycznie buduje obraz Dockera i podnosi kontener z odpowiednią konfiguracją.

**Jak zablokować prośby o zgodę na powiadomienia w przeglądarce?**
[https://practicalbetterments.com/block-browser-notification-requests/](https://practicalbetterments.com/block-browser-notification-requests/)
**INFO:** Czy denerwują Cię wyskakujące powiadomienia z informacją, że strona XYZ chce wysyłać Ci powiadomienia na pulpit? Jeśli chcesz się pozbyć wszystkich na raz, ten artykuł służy pomocą. Znajdziesz w nim instrukcje blokowania powiadomień dla większości popularnych przeglądarek. Ironią jest, że strona, w ramach trollingu, sama prosi o zezwolenie na notyfikacje ;)

**Zabezpieczanie API REST - kluczowe praktyki i pułapki**
[https://devszczepaniak.pl/bezpieczenstwo-api/](https://devszczepaniak.pl/bezpieczenstwo-api/)
**INFO:** Artykuł omawia popularne zagrożenia bezpieczeństwa, z którymi możesz zetknąć się przy projektowaniu API REST-owego, i podpowiada, jak sobie z nimi poradzić.

**Speedbump - proxy do symulowania problemów z siecią**
[https://github.com/kffl/speedbump](https://github.com/kffl/speedbump)
**INFO:** Aplikację możesz uruchomić np. jako obraz Dockera, a następnie skonfigurować w swojej przeglądarce jako serwer proxy. W parametrach startowych podajesz, jakie zakłócenia sieci chcesz wygenerować. To doskonałe narzędzie do testowania, jak Twoja aplikacja online zachowa się przy skrajnie kiepskim internecie. To proxy nie zmniejsza przepustowości netu (to może zrobić każda współczesna przeglądarka w DevToolsach), ale dodaje opóźnienia sieciowe.

**YouTube staje do walki z adblockami**
[https://zaufanatrzeciastrona.pl/post/o-tym-jak-youtube-blokuje-blokady-reklam-i-co-mozna-z-tym-zrobic/](https://zaufanatrzeciastrona.pl/post/o-tym-jak-youtube-blokuje-blokady-reklam-i-co-mozna-z-tym-zrobic/)
**INFO:** Platforma stopniowo zaczyna wdrażać swoje systemy do wykrywania rozszerzeń blokujących reklamy. Trzeba przyznać, że wybrali dość ciekawy, choć męczący, sposób na przekonanie użytkowników do wyłączenia blokady reklam lub zakupu usługi YouTube Premium.

**Po której stronie autobusu usiąść? - odpowiedź na odwieczne pytanie**
[https://sitinshade.com/](https://sitinshade.com/)
**INFO:** Jedziesz autobusem na daleką wycieczkę. Nienawidzisz słońca, a kochasz cień. Która strona autobusu będzie dla Ciebie lepsza - prawa czy lewa? Ta aplikacja wyliczy na podstawie czasu oraz punktu startowego i końcowego, która strona będzie optymalna. Brzmi zabawnie, ale zapewne ocali życie wielu gościom z IT, którzy po raz pierwszy od dłuższego czasu wyszli ze swojej piwnicy i nie przywykli jeszcze do słońca ;)

**Jak kompleksowo monitorować aplikację JavaScript?**
[https://dev.to/odigos/monitor-your-javascript-application-like-a-pro-581p](https://dev.to/odigos/monitor-your-javascript-application-like-a-pro-581p)
**INFO:** Artykuł przeprowadzi Cię przez proces tworzenia mikrousług, konfigurację Dockera i Kubernetesa, aż po integrację z backendem do śledzenia poczynań aplikacji. Autor wyjaśnia, jak zintegrować całą tę konstrukcję z systemami Odigos i Jaeger.

**Technitium - własny, samohostowalny serwer DNS**
[https://technitium.com/dns/](https://technitium.com/dns/)
**INFO:** Stwórz w swojej sieci własny serwer DNS (na Windowsie, Linuksie, Macu) i filtruj reklamy i złośliwe domeny dla wszystkich domowników w jednym, centralnym miejscu. Rozwiązanie jest niezwykle łatwe w obsłudze i możesz je (ale nie musisz) uruchomić jako kontener Dockera.

**Czy 'zatrutą' sztuczną inteligencję można naprawić?**
[https://niebezpiecznik.pl/post/wstrzykneli-backdoor-do-ai/](https://niebezpiecznik.pl/post/wstrzykneli-backdoor-do-ai/)
**INFO:** Czy istnieje sposób, aby "oduczyć" sztuczną inteligencję wiedzy wprowadzonej przez backdoory? Eksperyment badaczy z Anthropic rzuca nowe światło na to, jak AI radzi sobie z zatrutymi treściami.

**QuickRefME - pokaźny zbiór ściągawek do oprogramowania (cheat sheets)**
[https://quickref.me/](https://quickref.me/)
**INFO:** Jeśli nie pamiętasz składni poleceń popularnego oprogramowania, nie wiesz, jak zbudować wyrażenie regularne, czy potrzebujesz popularnych snippetów kodu, to w tym serwisie znajdziesz to wszystko.

**Jak zatrzymać pętle forEach w JavaScript? - pytanie z rekrutacji**
[https://dev.to/polakshahar/interview-can-you-stop-foreach-in-javascript-57h0](https://dev.to/polakshahar/interview-can-you-stop-foreach-in-javascript-57h0)
**INFO:** Tej pętli teoretycznie nie da się przerwać, ale autor opisał swoje metody na osiągnięcie tego. Czy jest to wiedza użyteczna? Bezpośrednio raczej nie, ale uczy to, jak działają niektóre mechanizmy w JavaScript, co z pewnością może Ci się przydać, nie tylko na rozmowach rekrutacyjnych.

**Darmowy, rozbudowany podręcznik do GIT-a**
[https://www.freecodecamp.org/news/gitting-things-done-book/](https://www.freecodecamp.org/news/gitting-things-done-book/)
**INFO:** Nie ma znaczenia, czy używasz systemu GIT na co dzień, czy dopiero planujesz go użyć - ten e-book dostarczy Ci pełnej wiedzy, która będzie Ci potrzebna, a może nawet i więcej. Łącznie to ponad 320 stron, ale możesz zapoznać się tylko z tymi rozdziałami, które brzmią dla Ciebie obco.

**Rozszerzenia przeglądarkowe dla pentesterów**
[https://niebezpiecznik.pl/post/przydatne-rozszerzenia-do-przegladarek-idealne-dla-programistow-lub-pentesterow/](https://niebezpiecznik.pl/post/przydatne-rozszerzenia-do-przegladarek-idealne-dla-programistow-lub-pentesterow/)
**INFO:** Jakie rozszerzenia mogą pomóc Ci w testowaniu bezpieczeństwa Twoich aplikacji webowych? Lepsze zarządzanie proxy, ciasteczkami, podsłuchiwanie i analiza ruchu sieciowego - to tylko niektóre z nich. Przygotowałem krótką listę wraz z opisami. Być może znajdziesz na niej coś, czego nie znasz.

**Zrok - wystaw na zewnątrz usługi bez publicznego IP**
[https://zrok.io/](https://zrok.io/)
**INFO:** Jeśli Twój komputer działa w sieci lokalnej i jest za dość restrykcyjnym firewallem, a Ty bardzo chcesz wystawić na zewnątrz pewną usługę, Zrok może Ci w tym pomóc. To rozwiązanie bazuje na koncepcji Zero Trust Network. Działa to trochę podobnie do popularnego Ngrok, z tą różnicą, że obsługuje dowolny protokół działający na TCP/UDP, a nie tylko HTTP.

**==LINKI TYLKO DLA PATRONÓW==**

**Darmowe szablony HTML+CSS dla Twojej strony**
[https://uw7.org/un_82c152ae2305b/](https://uw7.org/un_82c152ae2305b/)
**INFO:** Chcesz szybko zbudować frontend dla aplikacji? Nie ma sensu zaczynać od zera, jeśli możesz ściągnąć gotowy, dobrze zaprojektowany szablon. Ta strona gromadzi szablony w czystym HTML+CSS, jak i w wersjach dla frameworków Bootstrap, Bulma, Angular, Tailwind, React, Vue i wielu innych.

**Opanuj techniczne rozmowy kwalifikacyjne - przewodnik**
[https://uw7.org/un_95a0bd8e62097/](https://uw7.org/un_95a0bd8e62097/)
**INFO:** Szukasz pracy jako programista? Ten artykuł podpowie Ci, jak zwiększyć swoje szanse na bycie znalezionym, na przykład na LinkedIn, jak dostosować swoje CV, jak dobrze wypaść na rozmowie i wiele innych. To rozbudowany poradnik.