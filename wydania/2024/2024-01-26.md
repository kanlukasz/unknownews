Cześć!

Jak co tydzień, przygotowałem kolejne zestawienie subiektywnie najciekawszych znalezisk z branży IT. Wierzę, że i tym razem znajdziesz coś dla siebie.

Na początek trzy drobne, prywatne sprawy:
Aukcja dla WOŚP w ramach której można wylicytować konsultację/rozmowę ze mną doszła już do 1175zł. Może się dorzucisz i podbijesz stawkę? W opisie podano, że to godzinna rozmowa, ale w praktyce (robię takie licytacje co roku) siedzimy tyle, ile potrzebujesz.
 
Wraz z firmą Niebezpiecznik w lutym wydamy kurs ataków XSS, w ramach którego będę uczył programistów jak wykrywać i wykorzystywać podatności typu XSS w aplikacjach webowych. Zapisz się na listę oczekujących i przy okazji odbierz przykładową lekcję: https://xss.niebezpiecznik.pl/
 
Masz jeszcze około miesiąca na zakup szkolenia AI Devs w niższej cenie. Nie ma sensu czekać na ostatni dzwonek, więc już teraz zagadaj do szefa o finansowanie. Na podlinkowanej stronie znajdziesz agendę szkolenia.
 

Dziś nie dorzuciłem sekcji dla patronów, za co przepraszam. Mam trochę rzeczy na głowie (wspomnę o tym więcej pewnie za tydzień) i brak czasu uniemożliwił mi zebranie dodatkowych materiałów.

Zapraszam do lektury :)

 

◢ #unknownews ◣
Zrozumieć Elektronikę - podstawy (film, 39 minut)
[https://youtube.com/watch?v=vzCpkWHAKig](https://youtube.com/watch?v=vzCpkWHAKig)
**INFO:** To pierwszy film z serii "Zrozumieć Elektronikę". Jest przeznaczony dla osób, które dopiero planują wejść w świat elektroniki, ale nawet bardziej zaawansowane osoby mogą tam znaleźć coś dla siebie. Zawiera omówienie podstawowych terminów, praw i zjawisk. Wiedza jest przedstawiona w przyjemnej formie.

**Narzędzia do automatyzacji pracy - Grzegorz Róg na konferencji WaysConf 2023 (film, 53 minuty)**
[https://www.youtube.com/watch?v=Pm8SEG7yZeU](https://www.youtube.com/watch?v=Pm8SEG7yZeU)
**INFO:** Grzegorz przedstawia szereg narzędzi no-code, które pomagają mu w codziennej pracy i w organizowaniu biznesu, znacznie zwiększając jego wydajność. Warto rzucić okiem. Z pewnością znajdziesz tam aplikacje, z których nie korzystasz, a które mogą usprawnić Ci pracę lub życie. Sam od pewnego czasu jestem użytkownikiem prezentowanej tam Alice i bardzo polecam.

**Flipper Zero - narzędzie dla pentestera czy tylko gadżet?**
[https://zaufanatrzeciastrona.pl/post/flipper-zero-swietne-narzedzie-dla-pentestera-czy-droga-zabawka-do-szuflady/](https://zaufanatrzeciastrona.pl/post/flipper-zero-swietne-narzedzie-dla-pentestera-czy-droga-zabawka-do-szuflady/)
**INFO:** Filmów z Flipperem na YouTube i TikToku nie brakuje. Otwiera bramy, odpala samochody, płaci w sklepach i parzy kawę... Tylko jak jest naprawdę? Michał Kucharski, pasjonat elektroniki i cyberbezpieczeństwa, postanowił przetestować (i opisać) realne możliwości tego urządzenia. Dowiedz się, jak Flipper Zero sprawdził się przy otwieraniu drzwi, płatnościach kartą, czy sterowaniu telewizorami w galerii handlowej.

**Zwycięzcy "Golden Kitty Awards 2023" od Product Hunt**
[https://www.producthunt.com/golden-kitty-awards/hall-of-fame](https://www.producthunt.com/golden-kitty-awards/hall-of-fame)
**INFO:** Jak co roku, tak i tym razem, Product Hunt ogłosił listę aplikacji, które zajęły pierwsze miejsca w przygotowanych kategoriach. Globalne pierwsze miejsce nie będzie dla Ciebie żadnym zaskoczeniem, ale na pozostałych pozycjach i kategoriach z pewnością znajdziesz coś wartego uwagi. Ranking jest budowany przez społeczność użytkowników portalu.

**Spotube - alternatywny klient dla Spotify**
[https://spotube.krtirtho.dev](https://spotube.krtirtho.dev)
**INFO:** Aplikacja działa na Windows, Linux, Mac oraz Android i umożliwia odtwarzanie muzyki z zachowaniem prywatności. Jednocześnie daje dostęp do wszystkich playlist i utworów. Uruchomiłem ją testowo i działa znośnie, chociaż ma lekkie błędy i lagi. Konfiguracja jest dość nietypowa, ponieważ do konta Spotify logujesz się, przeklejając swoje ciastko sesyjne. Aplikacja jest otwartoźródłowa, więc możesz rzucić okiem, co dzieje się później z tym ciastkiem i jak to działa pod spodem.

**Lumiere - nowy model AI do generowania wideo na podstawie tekstu**
[https://lumiere-video.github.io/](https://lumiere-video.github.io/)
**INFO:** Google Research wprowadza Lumiere, innowacyjny model typu 'tekst-na-wideo', który pozwala na tworzenie bardzo realistycznych i spójnych wizualnie filmów. Warto zobaczyć efekty pracy modelu, jak i dane wejściowe, które do niego dostarczono. Niektóre z przykładów są genialne pod względem jakości.

**Artemis - skaner bezpieczeństwa od polskiego zespołu CERT**
[https://cert.pl/en/posts/2024/01/artemis-security-scanner/](https://cert.pl/en/posts/2024/01/artemis-security-scanner/)
**INFO:** Artemis to otwartoźródłowy skaner podatności, umiejący monitorować ogromną liczbę stron internetowych. Za jego pomocą możesz przeskanować wszystkie aplikacje webowe swoich klientów albo też wszystkie aplikacje z Twojej firmy, wykrywając błędy związane z bezpieczeństwem. Ogromną zaletą skanera jest to, że przygotowuje on gotowe raporty - wraz z instrukcją, co poprawić - które możesz przesłać wprost do właścicieli podatnych aplikacji. Artemis istnieje już od roku i prężnie się rozwija, a zespół CERT PL szuka ludzi chętnych do pomocy przy rozwoju aplikacji. Link do GitHuba znajduje się w pierwszym akapicie.

**Jak mierzy się produktywność programistów? - przykłady znanych firm**
[https://newsletter.pragmaticengineer.com/p/measuring-developer-productivity-bae](https://newsletter.pragmaticengineer.com/p/measuring-developer-productivity-bae)
**INFO:** Jak można zmierzyć produktywność pracy programisty? Metod jest wiele, ale rzućmy okiem na to, jak to robią firmy takie jak Google, LinkedIn, Notion i kilku innych, znanych graczy z rynku IT.

**Estymacja czasu w projektach - zło konieczne...**
[https://hybridhacker.email/p/demystifying-project-estimation](https://hybridhacker.email/p/demystifying-project-estimation)
**INFO:** Dlaczego szacowanie czasu wykonania projektów jest tak frustrujące i jak można to zmienić? Jak ułatwić sobie i zespołowi estymację prac i dlaczego ten proces jest taki ważny?

**Formularz resetu hasła - jak zrobić to źle? Najczęstsze wpadki.**
[https://niebezpiecznik.pl/post/najczestsze-bledy-programistow-w-formularzu-resetu-hasla/](https://niebezpiecznik.pl/post/najczestsze-bledy-programistow-w-formularzu-resetu-hasla/)
**INFO:** Jeśli system online oferuje opcję zakładania konta i logowania, to prawdopodobnie ma także opcję "zapomniałem hasła". Niestety, ta funkcja, choć wydaje się trywialna, może zostać zaimplementowana w sposób stwarzający zagrożenie dla bezpieczeństwa i prywatności użytkowników. Zobacz, jakie wpadki najczęściej zaliczają programiści przy jej implementacji.

**Obniż koszty transferu na AWS o 99%**
[https://www.bitsand.cloud/posts/slashing-data-transfer-costs/](https://www.bitsand.cloud/posts/slashing-data-transfer-costs/)
**INFO:** Opłaty za transfer to jedna z najbardziej bolesnych rzeczy w chmurze Amazona. Nie na każdym transferze da się oszczędzić, ale jeśli przerzucasz dane między swoimi instancjami EC2 w różnych strefach dostępności, to możesz drastycznie obniżyć swoje rachunki za pomocą jednej, prostej sztuczki.

**Amazon ECS nowym celem pod koparki krypto?**
[https://securitylabs.datadoghq.com/articles/tales-from-the-cloud-trenches-ecs-crypto-mining/](https://securitylabs.datadoghq.com/articles/tales-from-the-cloud-trenches-ecs-crypto-mining/)
**INFO:** Dowiedz się, jak agresorzy wykorzystują usługi Amazon ECS do nielegalnego kopania kryptowalut. Artykuł omawia, w jaki sposób hakerzy przejmują źle zabezpieczone środowiska AWS, poprzez tworzenie złośliwych kontenerów czy wykorzystywanie kluczy dostępowych IAM. Wspomniano także, jakie działania są podejmowane w celu ukrycia złośliwego oprogramowania w systemie.

**Bezpłatny kurs inżynierii danych**
[https://github.com/DataTalksClub/data-engineering-zoomcamp](https://github.com/DataTalksClub/data-engineering-zoomcamp)
**INFO:** Kurs jest podzielony na 6 rozdziałów, a każdy z nich prezentuje inne zagadnienie. Wyjaśnione są takie tematy jak: czym jest magazyn danych, jak pozyskiwać dane, na czym polega streaming danych itp.

**SwitchLight - ulepsz oświetlenie zdjęć portretowych**
[https://www.switchlight.beeble.ai/](https://www.switchlight.beeble.ai/)
**INFO:** To narzędzie wykorzystuje sztuczną inteligencję do komponowania oświetlenia w portretach. Mówiąc krótko, wrzucasz swoje selfie, a aplikacja wycina Cię z tła i umieszcza w odpowiednio oświetlonej scenie (np. w studiu fotograficznym czy na plaży). Oświetlenie regulujesz, obracając małą kulkę w lewym dolnym rogu ekranu. Efekty przy zastosowaniu dobrych zdjęć źródłowych mogą być świetne. Jeśli nie przeszkadza Ci niska rozdzielczość wynikowych zdjęć (1024x1024) i niewielki znak wodny, to narzędzie możesz używać za darmo.

**Trywialne błędy umożliwiały pobieranie danych medycznych i osobowych pacjentów**
[https://zaufanatrzeciastrona.pl/post/trywialne-bledy-umozliwialy-pobieranie-danych-medycznych-i-osobowych-pacjentow/](https://zaufanatrzeciastrona.pl/post/trywialne-bledy-umozliwialy-pobieranie-danych-medycznych-i-osobowych-pacjentow/)
**INFO:** Czy zwykła manipulacja adresem URL może narazić dane osobowe pacjentów na wyciek? Oczywiście! Dowiedz się, jak jeden z czytelników Z3S odkrył poważne luki w systemie medycznym, które pozwalały na pobieranie danych medycznych innych osób, i jakie działania podjęto po zgłoszeniu tego incydentu. Artykuł pokazuje, że nawet najprostsze przeoczenia mogą mieć dalekosiężne konsekwencje dla bezpieczeństwa.

**Popełnianie pewnych błędów może znaczyć... że robisz coś dobrze**
[https://longform.asmartbear.com/good-problems-to-have/](https://longform.asmartbear.com/good-problems-to-have/)
**INFO:** Przywykliśmy do tego, że błędy unika się na wszelki sposób. Istnieją jednak rodzaje błędów, które w specyficznych warunkach mogą być oznaką podjęcia dobrych decyzji, a nawet oznaką postępu i rozwoju.

**AI w Visual Studio Code to nie tylko GitHub Copilot (darmowe alternatywy)**
[https://www.freecodecamp.org/news/ai-tools-to-use-in-vs-code/](https://www.freecodecamp.org/news/ai-tools-to-use-in-vs-code/)
**INFO:** Odkryj alternatywy dla Copilota, które mogą zwiększyć Twoją produktywność w VS Code bez dodatkowych kosztów. W artykule opisano kilka mniej i bardziej popularnych rozwiązań, wraz z prezentacją oferowanych przez nie możliwości.

**Dlaczego pisanie małymi literami oszczędza transfer?**
[https://endtimes.dev/why-lowercase-letters-save-data/](https://endtimes.dev/why-lowercase-letters-save-data/)
**INFO:** Czy używasz liter lowercase czy uppercase, zazwyczaj one zajmują dokładnie jeden bajt (pomijam skrajne przypadki nietypowych znaków z UTF-8). Dlaczego więc małe litery miałyby oszczędzać transfer? Autor tego artykułu ma na to wyjaśnienie i jest w stanie je obronić konkretnymi wynikami pomiarów.

**Linux na mikrokontrolerze 8-bitowym? Tak, to możliwe!**
[https://dmitry.gr/?r=05.Projects&proj=07.%20Linux%20on%208bit](https://dmitry.gr/?r=05.Projects&proj=07.%20Linux%20on%208bit)
**INFO:** Czy wiesz, że nawet skromny mikrokontroler 8-bitowy może uruchomić system Linux? Dmitry.GR rozwiewa popularne mity, demonstrując, jak z powodzeniem uruchomił pełną wersję Ubuntu na płytce z ATmega1284p.

**Prywatność w ChatGPT Free vs Plus - jak to wygląda?**
[https://brightinventions.pl/blog/openai-chatgpt-free-plus-privacy-policies-explained/](https://brightinventions.pl/blog/openai-chatgpt-free-plus-privacy-policies-explained/)
**INFO:** Jak wygląda kwestia prywatności danych, które wprowadzasz w okno ChatGPT? Z jednej strony, korzystanie z wersji darmowej to zgoda na wykorzystanie danych do uczenia modelu. Z drugiej zaś, wersja płatna z włączoną opcją zapamiętywania historii robi dokładnie to samo. Ten artykuł wyjaśnia, jak zrezygnować z udostępniania danych do uczenia modeli OpenAI, jednocześnie zachowując historię rozmów. Dowiedz się, jakie są zasady ochrony prywatności w darmowej i płatnej wersji ChatGPT, oraz jakie kroki możesz podjąć, aby zwiększyć swoje bezpieczeństwo.

**Sporo nowości od OpenAI - zmiany na lepsze**
[https://openai.com/blog/new-embedding-models-and-api-updates](https://openai.com/blog/new-embedding-models-and-api-updates)
**INFO:** Opublikowano nową, ulepszoną wersję modelu GPT-4-Turbo (to ten z oknem kontekstowym 128K, dostępnym przez API). Pojawił się lepszy model moderacji treści. Wprowadzono nowy, szybszy i 5x tańszy model do tworzenia embeddingów, a na najbliższą przyszłość planowane jest kolejne obniżenie cen dla GPT-3.5-Turbo. To super zmiany z punktu widzenia developerów.

**Rozwiązania z CSS, które każdy frontendowiec powinien znać w 2024 roku**
[https://web.dev/articles/5-css-snippets-every-front-end-developer-should-know-in-2024?hl=pl](https://web.dev/articles/5-css-snippets-every-front-end-developer-should-know-in-2024?hl=pl)
**INFO:** Wiem, że stwierdzenie "co każdy powinien znać" zawsze budzi oburzenie, ale tym razem autor może mieć sporo racji. Nowości wprowadzone w ostatnim czasie w CSS są zdecydowanie warte poznania.

**Sztuczki dla OSINT-owców z użyciem Overpass Turbo**
[https://cybdetective.substack.com/p/2-2024-overpass-turbo-simple-tricks](https://cybdetective.substack.com/p/2-2024-overpass-turbo-simple-tricks)
**INFO:** Jeśli interesujesz się poszukiwaniem informacji o ludziach i firmach, a nie znasz narzędzia OverPass Turbo, to czas nadrobić zaległości. Na tej stronie znajdziesz kilka przykładów sprytnego użycia tego narzędzia do geolokalizacji miejsc i osób.

**Garść szybkich i prostych sztuczek w terminalu**
[https://www.freecodecamp.org/news/command-line-tricks-you-can-learn-quickly/](https://www.freecodecamp.org/news/command-line-tricks-you-can-learn-quickly/)
**INFO:** Jak pracować z katalogami, zawierającymi ogromną liczbę plików? Jak spakować gzipem wiele plików jednocześnie, ale bez zawieszania serwera? Sposoby na sprytne wykonanie tych i innych operacji znajdziesz w artykule.

**Co się dzieje, gdy astronauta nie chce wracać na ziemię?**
[https://arstechnica.com/space/2024/01/solving-a-nasa-mystery-why-did-space-shuttle-commanders-lock-the-hatch/](https://arstechnica.com/space/2024/01/solving-a-nasa-mystery-why-did-space-shuttle-commanders-lock-the-hatch/)
**INFO:** Artykuł, mimo że niezbyt techniczny, jest niewątpliwie ciekawy, gdyż ujawnia wydarzenia, do których doszło w 1985 roku w ramach misji STS-51-B na wahadłowcu Challenger. Jeden z członków załogi stwierdził, że jednak nie wraca na Ziemię. I co teraz?! Z tekstu przy okazji dowiesz się, że na orbicie może przydać się... kłódka.

**Jak przeczytać kod QR - bez komputera**
[https://qr.blinry.org](https://qr.blinry.org)
**INFO:** Omówienie algorytmu zapisu danych w klasycznych kodach QR. Autor krok po kroku wyjaśnia, jak działa proces odczytu takiego kodu.

**Aplikacja webowa, czy strona internetowa? - taki podział nie istnieje**
[https://jakelazaroff.com/words/the-website-vs-web-app-dichotomy-doesnt-exist/](https://jakelazaroff.com/words/the-website-vs-web-app-dichotomy-doesnt-exist/)
**INFO:** Czy zastanawiałeś się kiedykolwiek nad różnicami między stroną internetową a aplikacją webową? Ten artykuł stara się wyjaśnić tę kwestię. Nie da się jednak łatwo podzielić świata na dwa obozy: app/page, ponieważ istnieje całe spektrum możliwości podziału. Powiedzmy, że sprawa jest bardziej skomplikowana, niż się wydaje.

**Jak i dlaczego warto trzymać wieloletnią historię komend z powłoki?**
[https://registerspill.thorstenball.com/p/which-command-did-you-run-1731-days](https://registerspill.thorstenball.com/p/which-command-did-you-run-1731-days)
**INFO:** Autor opisuje, dlaczego jego historia komend ma niemal 5 lat i jak pomaga mu to w pracy. Jak okiełznać historię takich rozmiarów? O tym więcej w artykule.

**Czym jest "Trunk Based Development"?**
[https://trunkbaseddevelopment.com/](https://trunkbaseddevelopment.com/)
**INFO:** Ciekawa metodyka pracy z GIT-em i innymi systemami kontroli wersji, gdzie istnieje jedna główna gałąź kodu i raczej nie tworzy się oddzielnych, długo istniejących gałęzi. Być może brzmi to dziwnie i budzi niepokój, ale Autorzy w ramach tego serwisu tłumaczą, jak to działa i dlaczego może to być ciekawe rozwiązanie.

**Jednostki CSS - kiedy używać rem, em, px itp?**
[https://www.freecodecamp.org/news/css-units-when-to-use-each-one/](https://www.freecodecamp.org/news/css-units-when-to-use-each-one/)
**INFO:** CSS oferuje wiele różnych jednostek miar, ale dlaczego akurat miałbyś zamieniać rozmiar wyrażony w procentach na coś innego? Dlaczego jednostka "rem" miałaby być lepsza od "em"? Wyjaśnienie tych zawiłości znajdziesz w artykule.

**Bajery wizualne w konsoli JavaScript**
[https://frontendmasters.com/blog/console-delight/](https://frontendmasters.com/blog/console-delight/)
**INFO:** Pewnie wiesz, że na konsoli JS można wyświetlić komunikat. To żadna nowość. A czy umiesz sprawić, aby ten komunikat zawierał formatowanie, kolorowe fonty, efekty tła, obrazki, gradienty, grafiki wektorowe, animacje itp.? Tak, konsola JS to wszystko potrafi.

**Poznaj 10 typów autoryzacji - jak wybrać odpowiedni?**
[https://www.osohq.com/post/ten-types-of-authorization](https://www.osohq.com/post/ten-types-of-authorization)
**INFO:** Przydzielanie dostępów użytkownikom w aplikacji może być skomplikowaną sprawą. Ten artykuł to kompleksowy przewodnik po modelach autoryzacji. Od RBAC, przez ReBAC, po ABAC. Tekst pozwoli Ci zrozumieć, jak role, atrybuty i relacje wpływają na bezpieczeństwo i funkcjonalność Twojej aplikacji.

**PrettyMapp**
[https://prettymapp.streamlit.app/](https://prettymapp.streamlit.app/)
**INFO:** Generator "pięknych map", gotowych do wydruku lub użycia jako fragment innych prac graficznych, czerpie dane z map od OpenStreetMap. Przypuszczam, że gdybym umieścił link do tej aplikacji w newsletterze, czytelnicy dość szybko "zabili"by serwer. Możesz jednak uruchomić ten generator na swoim lokalnym komputerze, aby działał szybciej. Link do repozytorium znajdziesz w stopce.

**Winlator - aplikacje windowsowe na Androidzie?**
[https://winlator.org/](https://winlator.org/)
**INFO:** Ta aplikacja pozwala z użyciem WINE uruchomić 64-bitowe aplikacje windowsowe na Twoim smartfonie/tablecie z Androidem. Nie mam niczego z Androidem pod ręką, aby to przetestować, ale zapowiada się ciekawie. Filmy, umieszczone w repozytorium na GitHubie, pokazują, że to działa.

**Oldschoolowe grafiki tekstowe - galeria**
[https://textart.sh](https://textart.sh)
**INFO:** Ten serwis to kolekcja grafik w stylu ASCII ART, ale bardziej przypominających te, znane ze starych zinów czy serwerów BBS. Kliknij słowo kluczowe i podziwiaj. Jeżeli jesteś linuksowym geekiem, możesz wykorzystać jedną z takich grafik, na przykład jako fragment MOTD w systemie.