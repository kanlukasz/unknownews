Cześć!

Witam w kolejny piątek. Jak co tydzień, przeglądnąłem internet w poszukiwaniu wartościowych treści z branży IT. Jest dzisiaj co czytać :)

Zanim jednak zaczniemy, chciałbym Ci polecić produkt, z którego sam od lat korzystam i nie jest to płatna reklama - nie wziąłem za nią wynagrodzenia, dlatego nie nazywam tego blokiem sponsorskim.

Jakieś 10 lat temu poznałem pewnego twórcę online, który zaimponował mi tym, że regularnie, dzień w dzień tworzył wysokiej jakości przegląd newsów z Polski i ze świata, a następnie publikował je na fanpage na Facebooku.

Wyselekcjonowane newsy, podsumowane w kilku zdaniach, bez zbytecznej narracji. Zakochałem się w idei, ale nie podobała mi się forma. Zaproponowałem twórcy utworzenie newslettera i przygotowałem pierwszą wersję infrastruktury do jego wysyłki (jestem nawet wymieniony na liście twórców). Tak powstał jeden z najpoczytniejszych newsletterów tego typu w naszym kraju - Infopiguła. Czytam go do dziś dnia.

Teraz czasy się zmieniły i Infopiguła jest dostępna nie tylko jako newsletter, ale także jako aplikacja na Androida, aplikacja na iOS, niezmiennie, w formie wpisów na FB oraz w formie audio (na YT) do słuchania np. na spacerach.

Dobre rozwiązanie dla ludzi będących na 'diecie niskoinformacyjnej'.

Więcej **INFO:** https://infopigula.pl

 

A teraz, zapraszam do lektury zestawienia :)

 

◢ #unknownews ◣

**Twoje hasło może już nie być modne! - sprawdź, co jest na topie ;)**  
[https://labs.lares.com/password-analysis/](https://labs.lares.com/password-analysis/)  
**INFO:** Ciekawa analiza wycieków haseł pod względem ich długości, powtarzalnych wzorców, użytych słów itp. Badacze poświęcili 6 miesięcy na łamanie haseł z wycieków z ostatnich 2 lat, aby wyciągnąć obecne trendy dotyczące tego, jak ludzie tworzą hasła. Interesujące.  

**Analiza trendów ruchu internetowego podczas Super Bowl - od CloudFlare**  
[https://blog.cloudflare.com/super-bowl-lviii](https://blog.cloudflare.com/super-bowl-lviii)  
**INFO:** Reklamy Super Bowl rzekomo generują największe zainteresowanie produktami w sieci, ale jak to wygląda z punktu widzenia firmy obsługującej sporą część tak wygenerowanego ruchu? Cloudflare przeprowadził nie tylko analizę ruchu wywołanego przez reklamy, ale także na przykład zainteresowanie usługami dostawy jedzenia, mediami społecznościowymi czy zakładami sportowymi. Zobacz, które marki i kategorie zanotowały największe wzrosty. Interesująca analiza.  

**Ciekawostki o strefach czasowych - z punktu widzenia programisty**  
[https://www.zainrizvi.io/blog/falsehoods-programmers-believe-about-time-zones/](https://www.zainrizvi.io/blog/falsehoods-programmers-believe-about-time-zones/)  
**INFO:** Jest wiele "prawd", w które wierzą programiści. Jedną z tych króliczych nor, w której można zabłądzić, jest temat konwersji czasu między wieloma strefami czasowymi. Coś, co z pozoru wydaje się niezwykle proste, w praktyce okazuje się koszmarem.  

**Błędy w infrastrukturze? - przemyślenia po 4 latach prowadzenia startupu**  
[https://cep.dev/posts/every-infrastructure-decision-i-endorse-or-regret-after-4-years-running-infrastructure-at-a-startup/](https://cep.dev/posts/every-infrastructure-decision-i-endorse-or-regret-after-4-years-running-infrastructure-at-a-startup/)  
**INFO:** Autor podejmował decyzje związane z infrastrukturą budowaną dla projektu. Wahał się między GCP a AWS i po drodze wdrożył mnóstwo 'modnych' rozwiązań. Których decyzji żałuje, a które z doświadczenia poleciłby innym?  

**Jak przesyłano zdjęcia linią telefoniczną w 1937 roku? (film, 9 minut)**  
[https://thekidshouldseethis.com/post/wired-photo-transmission-news-1937](https://thekidshouldseethis.com/post/wired-photo-transmission-news-1937)  
**INFO:** Przesyłanie zdjęć w erze cyfrowej to nie problem, ale jak to zrobić, mając do dyspozycji tylko telefon analogowy? Okazuje się, że jest na to sposób - i to nawet sprytny!  

**AI, które odpalisz na swoim komputerze (film, 18 minut)**  
[https://youtu.be/QC-urBDE4lQ](https://youtu.be/QC-urBDE4lQ)  
**INFO:** Poradnik wyjaśnia, jak bez konieczności instalacji Pythona, GIT-a, licznych zależności itp., postawić na swoim komputerze coś na wzór ChatGPT, który potrafi pracować nie tylko z tekstem. Co ważne, rozwiązanie nie wymaga super mocnego sprzętu, aby z niego korzystać.  

**Lekcje z 8 lat korzystania z Kubernetes na produkcji**  
[https://medium.com/@.anders/learnings-from-our-8-years-of-kubernetes-in-production-two-major-cluster-crashes-ditching-self-0257c09d36cd](https://medium.com/@.anders/learnings-from-our-8-years-of-kubernetes-in-production-two-major-cluster-crashes-ditching-self-0257c09d36cd)  
**INFO:** Dwie duże awarie klastra, walka ze złożonością, skalowanie, wejście w Helm. Migracja z samodzielnego zarządzania na AWS do zarządzanej infrastruktury AKS i wiele więcej. To dobra lektura dla wszystkich, którzy chcą rozbudować firmowy stack technologiczny o Kubernetes.  

**Wprowadzenie do SQL dla osób pracujących z danymi**  
[https://gvwilson.github.io/sql-tutorial/](https://gvwilson.github.io/sql-tutorial/)  
**INFO:** Ogarniasz duże ilości danych, ale do tej pory Twoim narzędziem pracy był co najwyżej Excel? Ten poradnik, przeprowadzając Cię krok po kroku przez 100 przykładowych zapytań, stara się wyjaśnić, jak wykorzystywać język SQL do pracy z danymi. Poradnik rozpoczyna się od prostego SELECT-a, później przechodzi przez sortowanie, grupowanie, aż dochodzimy do rzeczy bardziej zaawansowanych.  

**Przewodnik po LinkedIn dla programistów - używaj portalu efektywnie**  
[https://hybridhacker.email/p/engineers-guide-to-linkedin](https://hybridhacker.email/p/engineers-guide-to-linkedin)  
**INFO:** W artykule znajdziesz praktyczne porady, jak optymalizować swój profil zawodowy, by skuteczniej nawiązywać nowe kontakty, zdobywać nowe możliwości kariery i rozwijać swoje kompetencje. Autor dzieli się swoimi doświadczeniami i strategiami, które pomogły mu znacząco zwiększyć widoczność na tej platformie. Część porad wymaga jednak aktywnego udziału w życiu na LinkedIn, a nie tylko ustawienia pewnych opcji i zapomnienia o posiadaniu tam konta.  

**Jak się uczyć efektywnie - poradnik dla studnetów i nie tylko**  
[https://cse.buffalo.edu/~rapaport/howtostudy.html](https://cse.buffalo.edu/~rapaport/howtostudy.html)  
**INFO:** Profesor informatyki z Uniwersytetu w Buffalo dzieli się swoimi poradami na temat efektywnego studiowania, robienia notatek i przygotowań do egzaminów. Nie są to wskazówki skierowane tylko do studentów kierunków technicznych, mogą być zastosowane przez każdego.  

**MERA-400 - asynchroniczne CPU (film, 41 minut)**  
[https://www.youtube.com/watch?v=Y59hgZ5_7sk](https://www.youtube.com/watch?v=Y59hgZ5_7sk)  
**INFO:** Film dla wielbicieli archaicznych rozwiązań technologicznych i starych komputerów. Tutaj przedstawiam analizę komputera MERA-400 i wyjaśniam zagadkę: jak to możliwe, że "nie ma on megaherców"?  

**Git Bisect - szybsze debugowanie commitów (film, 9 minut + tekst)**  
[https://debugagent.com/unleashing-the-power-of-git-bisect](https://debugagent.com/unleashing-the-power-of-git-bisect)  
**INFO:** Musisz dojść do tego, który commit w repozytorium wprowadził błędy w aplikacji. Problem polega na tym, że tych commitów było setki. Możesz więc zaznaczyć tego, w którym bug nie występuje, i tego, gdzie już się pojawił, a następnie bisect pomoże Ci namierzyć, w którym momencie wprowadzono buga. Wydaje się to proste, ale jeśli nigdy nie miałeś z tym styczności, ten artykuł (lub jego wersja wideo, jeśli preferujesz taką formę) pomoże Ci zrozumieć to zagadnienie.  

**Zmniejszenie rozmiaru obrazu Dockera o 40% - case study**  
[https://bhupesh.me/publishing-my-first-ever-dockerfile-optimization-ugit/](https://bhupesh.me/publishing-my-first-ever-dockerfile-optimization-ugit/)  
**INFO:** Autor postanowił zdokeryzować swój projekt, który był skryptem shellowym z licznymi zależnościami. Co ciekawe, była to pierwsza aplikacja, którą optymalizował pod względem rozmiarów obrazu na potrzeby Docker Huba. Ciekawie opisane są eksperymenty, które wykonywał, oraz wnioski, jakie wyciągnął z tego zadania.  

**Praca w GitLab - jak to wygląda oczami byłego pracownika?**  
[https://yorickpeterse.com/articles/what-it-was-like-working-for-gitlab/](https://yorickpeterse.com/articles/what-it-was-like-working-for-gitlab/)  
**INFO:** Ciekawi Cię, jak to jest pracować dla firmy takiej jak GitLab? Artykuł prowadzi nas przez sześcioletnią karierę autora w tej firmie - od jego początków jako pracownika nr 28, aż do wyzwań związanych ze skalowaniem i kulturą pracy zdalnej. Fajnie opisane mechanizmy wewnętrzne GitLaba, a także lekcje, które można wyciągnąć z doświadczeń bycia częścią szybko rosnącego startupu technologicznego.  

**Jak obsłużyć duży ruch na stronie za grosze? - case study 'Sejm Stream'**  
[https://typefully.com/uwteam/kKtvEx3](https://typefully.com/uwteam/kKtvEx3)  
**INFO:** Analiza przypadku serwisu, który jednego dnia wylądował na stronie głównej Wykopu, na stronie Interii, wspomniano o nim w RMF FM, a na koniec dobił go rekomendacją Make Life Harder. Nie jest to poradnik optymalizacji aplikacji, lecz krótka lista zmian, które admin może wprowadzić bez konieczności modyfikacji hostowanej aplikacji.  

**Jak przeglądarka Arc zdobywa użytkowników? - analiza startupu**  
[https://www.howtheygrow.co/p/how-arc-grows](https://www.howtheygrow.co/p/how-arc-grows)  
**INFO:** Czy przeglądarka internetowa może być czymś więcej niż tylko narzędziem do wyświetlania stron? Okazuje się, że twórcy Arc postanowili podejść w innowacyjny sposób do tego, jak przeglądamy internet. Złą wiadomość jest tylko tę, że obecnie aplikacja działa jedynie na MacOS, ale wersja na Windows ma pojawić się niebawem. Linkuję do pojedynczego wydania pewnego newslettera, ale jeżeli temat wzrostu startupów Cię interesuje, to warto przeklikać się przez archiwum wydań, bo jest tego sporo.  

**Speculative navigation w Chrome - co to jest i dlaczego przyspieszy Twoją stronę? (film, 6 minut)**  
[https://www.youtube.com/watch?v=BIpz9Hdjm_A](https://www.youtube.com/watch?v=BIpz9Hdjm_A)  
**INFO:** Ciekawa metoda zaproponowana przez Chrome do przyspieszania ładowania podstron w ramach Twojej aplikacji webowej. Powiedzmy, że przeglądarka stara się przewidzieć kolejny ruch użytkownika i załadować miejsce docelowe, do którego może zmierzać. Nie dzieje się to jednak w pełni automatycznie, lecz wymaga mocnej współpracy z programistą danej aplikacji.  

**Porównanie technik animacji webowych na przykładzie odbijającej się piłki**  
[https://sparkbox.github.io/bouncy-ball/#vanilla-js](https://sparkbox.github.io/bouncy-ball/#vanilla-js)  
**INFO:** Autor zaprogramował prosty efekt odbijającej się piłeczki za pomocą 23 różnych metod animacji. Od czystego JS, przez wykorzystanie CSS, po rozwiązania z Canvasem czy Web Animation API. Warto rzucić okiem, jakie możliwości dają współczesne technologie webowe.  

**GitHub Copilot - problemy z dostępnością i jakością kodu?**  
[https://joshcollinsworth.com/blog/copilot](https://joshcollinsworth.com/blog/copilot)  
**INFO:** Artykuł przedstawia realne obawy dotyczące wpływu Copilota na jakość i dostępność kodu w Internecie. Poznaj przykłady, w których AI, niby poprawnie realizując zamierzone zadanie, generuje kod daleki od optymalnego. Niekiedy powoduje nawet problemy z dostępnością aplikacji webowych.  

**Przydatne jednostki w CSS, oparte o... fonty**  
[https://techhub.iodigital.com/articles/going-beyond-pixels-and-rems-in-css/relative-length-units-based-on-font](https://techhub.iodigital.com/articles/going-beyond-pixels-and-rems-in-css/relative-length-units-based-on-font)  
**INFO:** W CSS istnieje wiele jednostek, zapewne większość z nich już znasz. Istnieją jednak pewne nietypowe jednostki, których używa się niezbyt często, a które mogą mieć ogromne znaczenie, gdy w grę wchodzi praca z tekstem.  

**Debouncing w JavaScript - co to jest i dlaczego tego potrzebujesz?**  
[https://www.freecodecamp.org/news/deboucing-in-react-autocomplete-example/](https://www.freecodecamp.org/news/deboucing-in-react-autocomplete-example/)  
**INFO:** Autor na przykładzie pola z autouzupełnianiem w React pokazuje, jak wyeliminować efekt nakładania się wywołań funkcji uruchamianych z opóźnieniem czasowym. Jest to bardzo użyteczne i proste zarazem rozwiązanie, często stosowane w aplikacjach webowych.  

**Nadchodzi Gemini 1.5 - modeli AI nowej generacji od Google**  
[https://blog.google/technology/ai/google-gemini-next-generation-model-february-2024/](https://blog.google/technology/ai/google-gemini-next-generation-model-february-2024/)  
**INFO:** Według Google, ich nowy model oferuje przełomowe możliwości w zakresie rozumienia długich kontekstów. Gdy konkurenci tworzą modele o kontekście wynoszącym 8, 16, 32, czy nawet 128 tys. tokenów, Gemini wyskakuje z modelem obejmującym milion tokenów. Jeżeli tylko twórcom uda się sprawić, że LLM skutecznie utrzyma uwagę na tak ogromnym kontekście, może to oznaczać niemałą rewolucję na już i tak niemal codziennie rewolucjonizowanym rynku LLM-ów.  

**SSHPASS - zautomatyzuj akcje SSH wymagające hasła?**  
[https://thenewstack.io/linux-hide-your-shell-passwords-with-sshpass/](https://thenewstack.io/linux-hide-your-shell-passwords-with-sshpass/)  
**INFO:** Jeśli do zdalnego systemu możesz się dostać tylko poprzez podanie hasła SSH, a dodanie klucza do konta nie wchodzi w grę, zazwyczaj będzie to stanowiło problem w automatyzacji zadań na takim serwerze. Istnieją co prawda metody na zahardkodowanie danych dostępowych w skrypcie, jednak z punktu widzenia bezpieczeństwa nie jest to dobre rozwiązanie. Artykuł przedstawia narzędzie SSHPass, które może Ci pomóc w takiej sytuacji.  

**Metoda map() w JavaScript - jak to działa? Przykłady**  
[https://www.freecodecamp.org/news/javascript-map-method/](https://www.freecodecamp.org/news/javascript-map-method/)  
**INFO:** Metoda map to podstawowe narzędzie do manipulacji i transformacji tablic w JavaScript, które zyskało na popularności wraz z ECMAScript 5. W artykule poznasz składnię metody map i jej praktyczne zastosowania, od prostych operacji na danych po zaawansowane przykłady rodem z programowania funkcjonalnego.  

**Mozilla Monitor Plus - nowe narzędzie do ochrony Twoich danych osobowych**  
[https://blog.mozilla.org/en/mozilla/introducing-mozilla-monitor-plus-a-new-tool-to-automatically-remove-your-personal-information-from-data-broker-sites/](https://blog.mozilla.org/en/mozilla/introducing-mozilla-monitor-plus-a-new-tool-to-automatically-remove-your-personal-information-from-data-broker-sites/)  
**INFO:** Mozilla zaprezentowała usługę Monitor Plus, abonamentową wersję swojego serwisu, który nie tylko powiadomi Cię o wycieku Twoich danych, ale także automatycznie usunie Twoje dane z baz danych brokerów informacji. Usługa nie jest tania, ale dla osób mocno dbających o swoją prywatność i ceniących swój czas, może się opłacać.  

**AdGuardHome - czyli adblock na poziomie routera**  
[https://github.com/AdguardTeam/AdGuardHome](https://github.com/AdguardTeam/AdGuardHome)  
**INFO:** Jeśli interesuje Cię wycinanie reklam globalnie dla wszystkich domowników korzystających z Twojej sieci WiFi, ten projekt może Cię zainteresować. Działa trochę jak Pi-hole, ale oferuje moim zdaniem więcej możliwości.  

**Statusduck - proste narzędzie do monitorowania stron WWW**  
[https://statusduck.io/](https://statusduck.io/)  
**INFO:** Chcesz śledzić dostępność dowolnej publicznej strony WWW? Po prostu wpisz jej adres i gotowe. Aplikacja przechowuje historię dostępności z ostatnich 7 dni. Jeśli chcesz otrzymywać statystyki na maila, musisz założyć konto. Jeśli nie potrzebujesz powiadomień, możesz korzystać z aplikacji anonimowo.  

**Pułapki migracji baz danych MySQL**  
[https://devszczepaniak.pl/pulapki-migracji-baz-danych-mysql/](https://devszczepaniak.pl/pulapki-migracji-baz-danych-mysql/)  
**INFO:** Niektóre migracje w relacyjnych bazach danych mogą prowadzić do szkód w aplikacjach je wykorzystujących. Tymi szkodami może być tymczasowa niedostępność aplikacji, ograniczone możliwości pracy z danymi, czy nawet utrata danych. Artykuł opisuje, jakie rodzaje migracji danych mogą powodować potencjalne zagrożenie i jak zapobiegać takim wpadkom.  

**Jak wycentrować DIV w CSS? - przegląd metod**  
[https://www.joshwcomeau.com/css/center-a-div/](https://www.joshwcomeau.com/css/center-a-div/)  
**INFO:** Tak, to jest odpowiedź na to odwieczne pytanie z rozmów kwalifikacyjnych na stanowisko frontendowca. Tylko teraz czasy się zmieniły i zamiast dwóch rozwiązań, które przeważnie się podawało, obecnie istnieje ich znacznie więcej. Warto poznać wszystkie.  

**SimpleKVM - zarządzaj wieloma komputerami za pomocą jednej myszy i klawiatury**  
[https://github.com/fiddyschmitt/SimpleKVM](https://github.com/fiddyschmitt/SimpleKVM)  
**INFO:** Urządzenia typu KVM, które pozwalają sterować wieloma komputerami za pomocą jednej myszki i klawiatury, nie należą do najtańszych. Jednak, jeżeli Twoje peryferia podłączane są za pośrednictwem USB, dlaczego by nie wykorzystać zwykłego huba USB jako takiego KVM-a? Bez specjalnego oprogramowania to może być trudne. SimpleKVM to jednak oprogramowanie, którego szukasz. To rozwiązanie działa na systemie Windows.  

**GOODY-2 - najbardziej odpowiedzialny model AI na świecie**  
[https://www.goody2.ai/](https://www.goody2.ai/)  
**INFO:** Ten model LLM to parodia "bezpiecznego i odpowiedzialnego AI". Jest tak bezpieczny, że uznaje każde zapytanie za niebezpieczne. Jak żartobliwie chwalą się jego twórcy, zalicza on wszystkie testy kompetencji AI na 0%.  

**ChatGPT będzie zapamietywał fakty z rozmów**  
[https://openai.com/blog/memory-and-new-controls-for-chatgpt](https://openai.com/blog/memory-and-new-controls-for-chatgpt)  
**INFO:** Jeśli wykorzystujesz ChatGPT w pracy, nowa funkcja pamięci może okazać się dla Ciebie kluczowa. Pozwala ona na dostosowanie odpowiedzi do Twojego stylu i preferencji, wykorzystując przy tym fakty zdobyte w poprzednich rozmowach. Artykuł wyjaśnia, jak działa ta funkcja i jak użytkownicy mogą nią zarządzać, by zachować pełną kontrolę nad danymi organizacji. Obsługa pamięci jest wprowadzana u użytkowników stopniowo. Ja jeszcze nie mam do niej dostępu.  

**Nadchodzi nowy, 'wolny' Nginx? - konflikt w firmie**  
[https://forum.nginx.org/read.php?2,299130](https://forum.nginx.org/read.php?2,299130)  
**INFO:** Maxim Dounin, główny deweloper serwera internetowego nginx, opuszcza firmę F5 i zapowiada rozpoczęcie nowego projektu FreeNginx. Jego celem jest rozwój nginx w, jak sam to nazwał, duchu wolności i otwartości. Podaję link do wątku na forum, gdzie dowiesz się więcej o przyczynach tej decyzji. Czy zmiany w 'oryginalnym' serwerze rzeczywiście mogą być tak negatywne, jak przewiduje Maxim?  

**Picture-in-picture dla wszystkich okien na MacOS**  
[https://piphero.app/](https://piphero.app/)  
**INFO:** Darmowa aplikacja na MacOS umożliwiająca używanie trybu Picture-in-Picture dla każdej uruchomionej aplikacji. Możesz wrzucić w PIP okno spotkania, film... w zasadzie, cokolwiek.  

**==LINKI TYLKO DLA PATRONÓW==**

**Pokaźna kolekcja sztuczek i porad do pracy z GIT-em**  
[https://uw7.org/un_b4e7b29ac25e2/](https://uw7.org/un_b4e7b29ac25e2/)  
**INFO:** To nie jest zbiór poleceń typu "cheatsheet", ale zbiór artykułów omawiających pracę z tym systemem kontroli wersji. Linkuję do pierwszego tekstu z serii. Pod koniec tekstu znajdziesz linki do pozostałych części.