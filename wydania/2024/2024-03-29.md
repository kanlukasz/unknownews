Cześć!

Kolejny raz spotykamy się w piątek, a ja przybywam z interesującymi treściami z branży IT. W najbliższym czasie pojawi się okazja, aby spotkać się nie tylko w newsletterze.

Jeśli lubisz wszelkiego rodzaju konferencje, to w najbliższy czwartek (4 kwietnia) o 12:20 będę występował w ramach Studenckiego Festiwalu Informatycznego (SFI). Więcej info na stronie festiwalu. Wstęp bezpłatny.

W maju pojawię się w Gdańsku na Infoshare na scenie dla developerów. Konferencja jest płatna, ale korzystając z tego linka (lub kodu "Mrugalski10") otrzymasz 10% zniżki na bilet.

 

A teraz "pora na sponsora"

W ramach współpracy SOLID.Jobs i POROZMAWIAJMY O IT powstał podcast poruszający zaawansowane tematy związane z rozwojem oprogramowania. W pierwszym sezonie omawiamy narzędzia programisty z naciskiem na niestandardowe użycie znanych Wam technik takich jak np. code review czy pair programming. W obecnym, drugim, sezonie omawiamy warsztat programisty i staramy się pomóc Wam rozwinąć karierę i wyjść z szufladki programisty m.in. poprzez zwrócenie uwagi na kwestie etyki pracy, ale także wchodzimy mocno w głąb czystego kodu, czy też omawiamy dobór paradygmatu programowania do rozwiązywanego problemu.
 
Aktualną listę odcinków znajdziecie na stronie [https://solid.jobs/podcast](https://solid.jobs/podcast)  

SOLID.Jobs to obecnie jedyny na polskim rynku portal ze 100% jawnymi wynagrodzeniami. Zapraszamy także do wsparcia komercyjnej części naszej działalnosci poprzez wybór naszej platformy.
 

Zapraszam do lektury.

 

◢ #unknownews ◣

**Europa vs USA - gdzie lepiej pracować w branży IT?**  
[https://relocate.me/blog/job-relocation/working-in-tech-europe-vs-america/](https://relocate.me/blog/job-relocation/working-in-tech-europe-vs-america/)  
**INFO:** "W Stanach jest lepiej", mówią niektórzy. Ale czy na pewno to prawda w każdym aspekcie wykonywanej pracy? Artykuł przygląda się różnicom w kulturze pracy, balansowi między życiem zawodowym a prywatnym oraz podejściu do urlopów w obu regionach. Zobacz, dlaczego wiele osób pracujących w branży IT wybiera Europę zamiast Doliny Krzemowej.  

**Jak budować satysfakcjonującą karierę programisty/inżyniera? - zbiór porad**  
[https://seattledataguy.substack.com/p/how-to-build-a-career-you-enjoy-as](https://seattledataguy.substack.com/p/how-to-build-a-career-you-enjoy-as)  
**INFO:** Wykonujesz setki zadań, dajesz z siebie wszystko, czujesz przemęczenie, ale awansu jak nie było, tak nie ma? Taka praca nie jest dobra ani dla Ciebie, ani dla Twojej firmy. Cóż więc robić w pracy, aby poczuć satysfakcję, awansować, zostać zauważonym, a w konsekwencji zarabiać więcej? W obecnych czasach ludzie z branży IT mają niemały wpływ na to, co robią w pracy. Może warto to wykorzystać?  

**Sztuczna inteligencja vs prawo autorskie - prelekcja z TEDx (film, 18m)**  
[https://www.youtube.com/watch?v=UdLY8MGGgio](https://www.youtube.com/watch?v=UdLY8MGGgio)  
**INFO:** Tomasz Palak omawia kwestię prawne związane z używaniem sztucznej inteligencji. Czy obraz z generatora jest Twoim dziełem? A może jest dziełem autora obrazu, na którym uczył się model AI? Jest szansa, że wcale nie jest "dziełem" w rozumieniu prawa - i co wtedy? Prezentacja interesująca i momentami zabawna. Warto posłuchać.  

**DEVIN - czy to początek końca programistów? (film, 36m)**  
[https://youtu.be/dTf5oWUk1Us](https://youtu.be/dTf5oWUk1Us)  
**INFO:** Od kilku tygodni, projekt Devin jest przedstawiany w internecie jako prawdziwy postrach dla programistów. Czy ta technologia naprawdę jest tak doskonała? Czy jest się czego bać? Dwóch programistów omawia nagrania prezentujące prace Devina i zwraca uwagę na kilka niuansów, które mogą sugerować, że wcale nie jest to aż tak dobre rozwiązanie, na jakie wygląda.  

**"O odmowie suplementacji AI" - felieton o wpływie AI na ludzi [PL]**  
[https://magazynpismo.pl/idee/felietony/listy-z-cyfrowego-roju/o-odmowie-suplementacji-ai/](https://magazynpismo.pl/idee/felietony/listy-z-cyfrowego-roju/o-odmowie-suplementacji-ai/)  
**INFO:** Magdalena Bigaj w swoim felietonie omawia społeczne koszty postępu technologicznego. Jak wpłynie on na naszą kreatywność, a jak na inteligencję? Czy czeka nas jeszcze bardziej przyspieszona "Cyfrowa demencja"? Czy ludziom faktycznie jest wszystko jedno, czy konsumują dzieła stworzone w pełni przez człowieka, czy może te wygenerowane lub połowicznie wygenerowane przez AI? Artykuł do przemyślenia.  

**SQLite w produkcji - dlaczego warto?**  
[https://fractaledmind.github.io/2023/12/23/rubyconftw/](https://fractaledmind.github.io/2023/12/23/rubyconftw/)  
**INFO:** Główny inżynier w Test IO dzieli się swoimi doświadczeniami z wdrażaniem SQLite w projektach, skłaniając się nawet ku korzystaniu z SQLite jako głównego silnika baz danych w aplikacjach webowych. Zobacz, jak prostota, kontrola i szybkość SQLite mogą przyczynić się do szybszego rozwoju i łatwiejszego utrzymania Twoich aplikacji. Temat użycia tej bazy na produkcji jest dość kontrowersyjny (zwłaszcza w polskim świecie IT), ale być może argumenty praktyka pozwolą Ci dostrzec potencjał tego rozwiązania.  

**Podcast SOLID.Jobs x POROZMAWIAJMY O IT [sponsorowane]**  
[https://solid.jobs/podcast](https://solid.jobs/podcast)  
**INFO:** Podcast poruszający zaawansowane tematy związane z rozwojem oprogramowania. Tematem przewodnim obecnego sezonu jest Software craftsmanship, czyli całościowe podejście do rozwoju oprogramowania. Słuchając tego podcastu, staniesz się bardziej świadomym programistą i zaczniesz zwracać uwagę na kluczowe aspekty rozwoju zawodowego w branży IT.  

**Architektura początkowej fazy aplikacji SaaS - case study**  
[https://www.feelback.dev/blog/feelback-saas-launch-architecture/](https://www.feelback.dev/blog/feelback-saas-launch-architecture/)  
**INFO:** Wnikliwa analiza architektury SaaS na przykładzie aplikacji Feelback, narzędzia do zbierania feedbacku od użytkowników. Założyciel projektu omawia decyzje technologiczne, które zapewniają prostotę, niskie koszty utrzymania i efektywność w jego projekcie. Znajdziesz tu też praktyczne porady dotyczące hostingu, konfiguracji i wdrażania produkcji, które mogą okazać się cenne przy tworzeniu własnego SaaS.  

**Lista 13 trików w Dockerze, których prawdopodobnie nie znasz**  
[https://overcast.blog/13-docker-tricks-you-didnt-know-47775a4f678f](https://overcast.blog/13-docker-tricks-you-didnt-know-47775a4f678f)  
**INFO:** Squashing warstw w obrazie, dodawanie health checków do Dockerfile, limitowanie zasobów przypisanych do kontenera (RAM i CPU), uruchamianie kontenerów w trybie tylko do odczytu, używanie kontekstów i wiele więcej. Sporo ciekawostek, które mogą przydać Ci się w codziennej pracy.  

**Czy sztuczna inteligencja może wywołać eksplozję gospodarczą?**  
[https://www.vox.com/future-perfect/24108787/ai-economic-growth-explosive-automation](https://www.vox.com/future-perfect/24108787/ai-economic-growth-explosive-automation)  
**INFO:** Artykuł analizuje prognozy dotyczące wpływu sztucznej inteligencji na wzrost gospodarczy, który może osiągnąć niebywałe dotąd 20-30% rocznie. Poznaj argumenty ekspertów, którzy wierzą, że AI to nie tylko kolejna rozdmuchana technologia, ale prawdziwy katalizator wzrostu.  

**Algorytmy i Struktury Danych - darmowy, rozbudowany kurs wideo (9h)**  
[https://frontendmasters.com/courses/algorithms/](https://frontendmasters.com/courses/algorithms/)  
**INFO:** Świetnie przygotowany kurs omawia najczęściej poruszane zagadnienia algorytmiczne. Od Big O, przez sortowanie bąbelkowe, aż po struktury drzew i list - ten kurs to solidna dawka wiedzy, która przyda Ci się na technicznych rozmowach kwalifikacyjnych. Aby zapoznać się z materiałem, należy założyć konto na platformie, ale kiedy już to zrobisz, zyskasz dodatkowo dostęp do dwóch innych kursów: "Jak zdobyć pracę jako programista" oraz "Programowanie w Scratchu dla dzieci".  

**Jak uzyskać lepszy feedback od menedżera? - zbiór porad**  
[https://newsletter.weskao.com/p/get-better-feedback](https://newsletter.weskao.com/p/get-better-feedback)  
**INFO:** Chcesz poprawić jakość oraz ilość feedbacku, który otrzymujesz od swojego menedżera? Ten artykuł zawiera 11 praktycznych wskazówek, które pomogą Ci to osiągnąć. Dowiesz się, jak ułatwić swojemu przełożonemu udzielanie Ci konstruktywnej krytyki, jakie pytania zadawać, aby uzyskać pomocne odpowiedzi, oraz jak skłonić menedżera do inwestowania w Twój rozwój.  

**Jak rozmawiać o deadlinach w pracy?**  
[https://newsletter.weskao.com/p/how-to-talk-about-deadlines-at-work](https://newsletter.weskao.com/p/how-to-talk-about-deadlines-at-work)  
**INFO:** Deadline to mało komfortowy temat zarówno dla menedżerów, jak i szeregów pracowników. Poznaj strategie, które pomogą Ci mówić o deadline'ach bez obawy o posądzanie o powolną pracę czy brak kompetencji. Artykuł zawiera kilka gotowych, krótkich scenariuszy rozmów, dzięki którym zaczniesz lepiej komunikować problem z potencjalnym niedotrzymaniem terminów projektu.  

**Jak Uber potroił produktywność swoich programistów? (film, 46m)**  
[https://www.devzero.io/videos/how-uber-increased-developer-productivity](https://www.devzero.io/videos/how-uber-increased-developer-productivity)  
**INFO:** W 2016 roku Uber podjął wyzwanie zwiększania produktywności swoich inżynierów. Zobacz, jak przejście od monolitycznych repozytoriów do dedykowanych narzędzi i środowisk deweloperskich przyniosło ponad 80% poprawę szybkości i jakości pracy. Interesujące jest, jak zmiana praktyk programistycznych może wpłynąć na efektywność wykonywanej pracy.  

**Jak programiści korzystają z GIT-a? - wyniki ankiety**  
[https://jvns.ca/blog/2024/03/28/git-poll-results/](https://jvns.ca/blog/2024/03/28/git-poll-results/)  
**INFO:** Autorka artykułu przeprowadziła serię ankiet na Mastodonie, aby dowiedzieć się więcej o doświadczeniach użytkowników w zakresie zagadnień takich jak merge, rebase, konflikty wersji i terminologia Git. Poznaj rezultaty, które mogą pomóc w zrozumieniu, jak różnorodne są metody pracy z tym narzędziem.  

**W edytorze Vim NIE chodzi o szybkość - to o co?!**  
[https://levelup.gitconnected.com/vim-is-not-about-speed-88968ae4283c](https://levelup.gitconnected.com/vim-is-not-about-speed-88968ae4283c)  
**INFO:** Poświęcanie wielu dni, aby stać się szybszym o kilka sekund, nie brzmi jak dobra inwestycja czasu, ale w przypadku korzystania z VIM-a nie chodzi o czas. Dlaczego wielu programistów nadal wykorzystuje ten edytor i co przekonuje ich do jego używania?  

**Etapy gry Super Mario Bros powstawały... na kartce w kratkę**  
[https://www.archdaily.com/783657/the-sheets-of-graph-paper-they-used-to-design-super-mario-bros](https://www.archdaily.com/783657/the-sheets-of-graph-paper-they-used-to-design-super-mario-bros)  
**INFO:** Tak, do projektowania etapów tej kultowej gry używano między innymi papieru milimetrowego. Warto rzucić okiem na szkice poziomów. Wrzucam jako ciekawostkę.  

**Omówienie 7 kreatywnych sposobów na wizualizację danych w narzędziach deweloperskich**  
[https://evilmartians.com/chronicles/beyond-bars-and-lines-7-cool-ways-to-visualize-data-in-your-dev-tool](https://evilmartians.com/chronicles/beyond-bars-and-lines-7-cool-ways-to-visualize-data-in-your-dev-tool)  
**INFO:** Prezentacja danych nie kończy się na liniach i słupkach. Istnieją inne formy ich przedstawiania, ale pytanie brzmi: kiedy i której z tych form warto użyć? Ten artykuł może być dla Ciebie inspiracją przy budowie modułów do wizualizacji danych.  

**Recenzja Apple Vision Pro od eksperta AR**  
[https://andrewhart.me/vision-pro/](https://andrewhart.me/vision-pro/)  
**INFO:** W praktyce jak sprawdza się nowy zestaw AR od Apple? Ekspert z dziedziny rozszerzonej rzeczywistości dzieli się swoimi spostrzeżeniami po miesiącu użytkowania Vision Pro. Sprawdź, jak ocenia urządzenie i możliwości nowego systemu operacyjnego VisionOS. Niektóre z wniosków mogą być zaskakujące.  

**Lista 10 ćwiczeń dla programistów, zapobiegających bólowi pleców**  
[https://learnhub.top/10-essential-exercises-for-programmers-to-prevent-back-pain/](https://learnhub.top/10-essential-exercises-for-programmers-to-prevent-back-pain/)  
**INFO:** Spędzasz godziny na kodowaniu i odczuwasz ból pleców? Oto dziesięć prostych ćwiczeń, które pomogą Ci zachować zdrowy kręgosłup i uniknąć problemów związanych z ciągłym siedzeniem przed komputerem. Jedyna rzecz, której mi brakuje na tej stronie, to rysunki lub animacje przedstawiające ćwiczenia, ale opis tekstowy też jest w porządku.  

**ALLMS - uniwersalna biblioteka do obsługi LLM-ów (od Allegro)**  
[https://github.com/allegro/allms](https://github.com/allegro/allms)  
**INFO:** Biblioteka od Allegro (tak, tego serwisu aukcyjnego) służy do obsługi licznych LLM-ów. Współpracuje z rozwiązaniami od OpenAI, ale także z Llama2, Mistral, Gemma, czy produktami od VertexAI. Dzięki niej możesz szybko prototypować swoje pomysły i skalować je do użytku produkcyjnego. Obsługuje asynchroniczne zapytania, ponawianie nieudanych zapytań i wiele innych.  

**Intel One Mono - font dla programistów z wadami wzroku**  
[https://www.intel.com/content/www/us/en/company-overview/one-monospace-font.html](https://www.intel.com/content/www/us/en/company-overview/one-monospace-font.html)  
**INFO:** To jest czcionka o stałej szerokości znaków, zaprojektowana przy współpracy z deweloperami o niskiej ostrości wzroku i deweloperami, którzy są prawnie niewidomi. Jej celem jest skrajne poprawienie czytelności kodu. Jeśli masz pewne ograniczenia związane ze wzrokiem, ta czcionka może polepszyć Twój komfort pracy.  

**Problem z użyciem UUID jako klucza głównego w MySQL**  
[https://planetscale.com/blog/the-problem-with-using-a-uuid-primary-key-in-mysql](https://planetscale.com/blog/the-problem-with-using-a-uuid-primary-key-in-mysql)  
**INFO:** Zastanawiasz się, czy stosować UUID jako klucz główny w MySQL? Poznaj potencjalne pułapki i dowiedz się, jakie są minusy takiego wyboru. Artykuł omawia różne wersje UUID i wyjaśnia, jak mogą one wpłynąć na efektywność bazy oraz ilość miejsca, które zajmuje na dysku.  

**Rynek podatnosci - jak kupuje się Pegasusa i bugi? (film, 26m)**  
[https://youtu.be/9lwDu6HIeio](https://youtu.be/9lwDu6HIeio)  
**INFO:** Jak wygląda zakup takich rozwiązań jak na przykład Pegasus z perspektywy technicznej i ekonomicznej? Jakie firmy stoją za tym i jak skonstruowany jest ten cały biznes? Skąd pochodzą exploity, które Pegasus wykorzystuje?  

**NVIDIA uruchamia DARMOWE kursy z zakresu AI**  
[https://dev.to/arjuncodess/nvidia-just-launched-free-courses-in-ai-47ef](https://dev.to/arjuncodess/nvidia-just-launched-free-courses-in-ai-47ef)  
**INFO:** NVIDIA, lider w dziedzinie sztucznej inteligencji, właśnie ułatwiła naukę AI dzięki nowym, darmowym kursom na swojej platformie. Obecnie dostępnych jest 16 kursów, ale podaję link do zestawu, który zawiera pięć z nich. Są one, zdaniem autora, równocześnie interesujące i przydatne dla programistów, a także zrozumiałe dla początkujących.  

**Nowości w CSS, które warto znać - wiosna 2024**  
[https://frontendmasters.com/blog/what-you-need-to-know-about-modern-css-spring-2024-edition/](https://frontendmasters.com/blog/what-you-need-to-know-about-modern-css-spring-2024-edition/)  
**INFO:** Poznaj najnowsze, a jednocześnie mało znane rozwiązania w CSS, które mogą zmienić sposób, w jaki piszesz style. Artykuł zawiera przystępne wyjaśnienia i przykłady kodu dla takich nowości jak kontenerowe zapytania o rozmiar, jednostki kontenerowe, zagnieżdżenia, animacje sterowane przez przewijanie, zawijanie tekstów, subgridy czy pseudo-selektor :has(). Treść cechuje bardzo zrozumiałe omówienie nowości.  

**Przekręt na "Tajemniczego klienta banku" - nie daj się oszukać**  
[https://zaufanatrzeciastrona.pl/post/od-ponad-7-lat-ktos-bezkarnie-zarabia-na-osobach-poszukujacych-pracy-i-nic-z-tym-nie-da-sie-zrobic/](https://zaufanatrzeciastrona.pl/post/od-ponad-7-lat-ktos-bezkarnie-zarabia-na-osobach-poszukujacych-pracy-i-nic-z-tym-nie-da-sie-zrobic/)  
**INFO:** W sieci pojawiają się ogłoszenia o pracę jako osoba testująca interfejsy banków. Trzeba założyć konto w kilku bankach, coś poklikać i opisać swoje wrażenia. To prosta i dobrze płatna praca. Niestety, nie do końca tak to działa. Zasady tego przekrętu opisuje portal Z3S. Warto przeczytać i podesłać, zwłaszcza nietechnicznym znajomym, szukającym dorywczej pracy.  

**BooksByMood - książki dopasowane do Twojego nastroju**  
[https://booksbymood.com/](https://booksbymood.com/)  
**INFO:** Jesteś czytelnikiem, który wybiera książki w zależności od aktualnego samopoczucia? Ta platforma pomoże Ci znaleźć lekturę idealnie pasującą do Twojego nastroju, z wysoką średnią ocen na Goodreads. Kliknięcie na nastrój wyświetla tylko jedną książkę, ale kolejne zobaczysz, klikając "NEXT".  

**InvertOrNot - Inteligentne odwracanie obrazów dla trybu ciemnego**  
[https://invertornot.com/](https://invertornot.com/)  
**INFO:** Jeśli implementujesz ciemny motyw w swojej aplikacji internetowej, największy problem stwarzają obrazy. Można im oczywiście narzucić odpowiednie filtry CSS, takie jak odwrócenie kolorów, ale w niektórych przypadkach może to wyglądać źle, a nawet przerażająco. To API pozwala zdecydować, czy na grafice podanej jako parametr lepiej zastosować odwrócenie kolorów czy jej przyszarzenie.  

**Śledzenie satelitów Starlink w czasie rzeczywistym**  
[https://www.starlinkmap.org/](https://www.starlinkmap.org/)  
**INFO:** Nigdy nie zastanawiałem się, ile satelitów posiada Starlink, ale ta wizualizacja zrobiła na mnie niemałe wrażenie. Tego jest DUŻO. Link dla fanów kosmicznych newsów. ;)  

**Czy później znaczy lepiej? - o sztuce podejmowania decyzji w projektach**  
[https://devszczepaniak.pl/pozniej-znaczy-lepiej-sztuka-podejmowania-decyzji/](https://devszczepaniak.pl/pozniej-znaczy-lepiej-sztuka-podejmowania-decyzji/)  
**INFO:** W artykule autor dzieli się swoimi przemyśleniami na temat odkładania decyzji w projektach IT. Demonstruje, na przykładzie, dlaczego zwlekanie z decyzją ma sens, jakie konsekwencje niesie pochopna decyzja oraz które decyzje warto odkładać. Zwraca również uwagę na problem przedwczesnej optymalizacji oraz na podejście Lean Software Development.  

**==LINKI TYLKO DLA PATRONÓW==**

**Inżynieria promptów (LLM) dla początkujących**  
[https://uw7.org/un_8fcc1d802e18f/](https://uw7.org/un_8fcc1d802e18f/)  
**INFO:** Jeśli łączysz sztuczną inteligencję z systemami IT albo po prostu wydajesz polecenia, np., w ChatGPT, warto robić to efektywnie. Ten artykuł wyjaśnia na co i dlaczego warto zwrócić uwagę, aby uzyskiwane od modeli językowych odpowiedzi spełniały Twoje oczekiwania. Pomimo tego, że poradnik jest bardzo rozbudowany, jest to tylko pierwsza jego część. Na końcu znajdziesz link do kontynuacji.  

**Kompletny, wideo kurs NestJS (film, 14h)**  
[https://uw7.org/un_afc59275f4682/](https://uw7.org/un_afc59275f4682/)  
**INFO:** Kurs omawia niemal każdy aspekt tworzenia aplikacji w NestJS. Nawet jeśli to Twoje pierwsze zetknięcie z tą technologią, to nie będziesz mieć problemu ze zrozumieniem treści. Autor omawia takie podstawy jak kontrolery, modele, serwisy, a następnie przechodzi do obsługi baz danych, API REST-owych i pracy z GraphQL.  

**Pełny kurs Express JS - za darmo (film, 8h)**  
[https://uw7.org/un_be45166cbb3e7/](https://uw7.org/un_be45166cbb3e7/)  
**INFO:** To, co najbardziej spodobało mi się w tym kursie, to... głos prowadzącego. Spokojne i rzeczowe omawianie tematów, bez zbędnych zająknięć i przerw. Kurs omawia temat ExpressJS od absolutnych podstaw (konfiguracja środowiska, omówienie budowy aplikacji itp.) po implementację prostych rozwiązań.