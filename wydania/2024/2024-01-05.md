Cześć!

W dzisiejszym zestawieniu trafiła się chyba rekordowa liczba filmów per wydanie, ale wygląda na to, że w mijającym tygodniu głównie oglądałem interesujące filmy ;)

 

Ostatnio wrzucałem we wstępie do maila informację o szkoleniu AI Devs i dostałem w związku z tym sporo pytań, ale wszystkie w zasadzie były o to samo, więc odpowiem zbiorczo.

AI Devs NIE jest szkoleniem z pisania promptów i NIE uczymy na nim jak generować aplikacje z użyciem AI. Oraz NIE wspominamy o sprytnych pluginach i zabawkach, które wybiją Twoją produktywność w kosmos. NIE dotykamy także ChataGPT.

To jest intensywne, hardcorowe szkolenie dla programistów, gdzie pracujemy z integracjami różnych systemów, przetwarzamy dane z użyciem AI, optymalizujemy koszty eksploatacji API, zabezpieczamy aplikacje, wykorzystujemy bazy wektorowe, tworzymy API i przede wszystkim piszemy masę kodu.

To nie jest także szkolenie wideo. Nie zastąpisz nim wieczornego Netflixa i zdecydowanie nie rzucisz go na półkę do przerobienia 'na kiedyś'. Pomożemy Ci je ukończyć w 5 tygodni.

Potrzebujesz recenzji szkolenia? Poszukaj na LinkedIn. Znajdziesz ich kilkaset, a może nawet ktoś z Twoich znajomych zaliczył poprzednią edycję? Sprawdź.

Jeśli czujesz, że to coś dla Ciebie, to dowiedz się więcej - może warto dołączyć?
https://aidevs.pl/?ref=unknowNews

 

Zapraszam do lektury dzisiejszego wydania.

 

◢ #unknownews ◣

**Czy sztuczna inteligencja pomoże Polsce? (film, 1h)**
[https://www.youtube.com/watch?v=xioRP0tHigU](https://www.youtube.com/watch?v=xioRP0tHigU)
**INFO:** Jak sztuczna inteligencja wpłynie na przyszłość Polski i globalną gospodarkę? Prof. Dragan i prof. Przegalińska dzielą się swoimi przemyśleniami na temat potencjału AI, jego ograniczeń oraz konieczności regulacji. Posłuchaj, by zrozumieć, jakie wyzwania i możliwości niesie za sobą rozwój technologii AI w naszym kraju.

**Problem roku 2000 - o co chodziło w 'pluskwie milenijnej'? (film, 23 minuty)**
[https://www.youtube.com/watch?v=FL3nvoutEpQ](https://www.youtube.com/watch?v=FL3nvoutEpQ)
**INFO:** Pamiętam strach, jaki media wywoływały przed sylwestrem roku 1999. Czy samoloty zaczną spadać? Czy sprzęt podtrzymujący życie będzie działał? Czy Twój komputer jeszcze się uruchomi? Mateusz Chrobok wyjaśnia, jak to było naprawdę z bugiem Y2K.

**Historia komputera Lisa od Apple - film dokumentalny (film, 30 minut)**
[https://www.youtube.com/watch?v=rZjbNWgsDt8](https://www.youtube.com/watch?v=rZjbNWgsDt8)
**INFO:** Ciekawie opowiedziana historia jednej z największych wpadek Apple. Opowieść o rozwoju, sabotowaniu i śmierci projektu, a nawet o próbach jego wskrzeszenia.

**Zarządzanie sekretami w Dockerze**
[https://www.freecodecamp.org/news/manage-secrets-in-docker/](https://www.freecodecamp.org/news/manage-secrets-in-docker/)
**INFO:** Jak skutecznie chronić dane, takie jak klucze API, hasła czy certyfikaty, w zdokeryzowanej aplikacji? Artykuł wyjaśnia, jak używać Docker Secrets, aby zabezpieczyć swoje aplikacje przed wyciekiem wrażliwych informacji. To dobry wstęp do tematu, zrozumiały nawet dla osób, które po raz pierwszy mają styczność z sekretami w kontenerach.

**Jak Pinterest obsługiwał 11 milionów użytkowników z zaledwie 6 inżynierami**
[https://read.engineerscodex.com/p/how-pinterest-scaled-to-11-million](https://read.engineerscodex.com/p/how-pinterest-scaled-to-11-million)
**INFO:** Do obsługi wielomilionowego ruchu potrzebujesz sztabu ludzi - to wie każdy. Pinterest jednak nie wiedział o tym i jakoś poradził sobie, zaledwie w szóstce. Pierwsze trzy miliony użytkowników obsługiwali w trzyosobowym zespole. Później jednak musieli się skalować do sześciu osób. Jak udało im się osiągnąć taki poziom optymalizacji, aby było to możliwe? Obecnie firma zatrudnia niemal cztery tysiące pracowników. Ten wpis traktuje o początkach jej działalności.

**AI w CyberSecurity - prezentacja/slajdy z konferencji CludSec360**
[https://docs.google.com/presentation/d/1hrxQj3s8qlNTfBBiurpDABD9iaGxdjyVrUROyipo-tg/edit](https://docs.google.com/presentation/d/1hrxQj3s8qlNTfBBiurpDABD9iaGxdjyVrUROyipo-tg/edit)
**INFO:** W jaki sposób można wykorzystać, a jak realnie wykorzystuje się sztuczną inteligencję w branży cybersec? Pentesty, ataki phishingowe, analiza podatności... co jeszcze? Razem 117 slajdów na ten temat. Niestety, nie ma nagrania prezentacji. Dostępne są tylko slajdy, ale i tak mogą Ci się przydać.

**Najlepszy geoguesser vs AI - kto wygra? (film, 26 minut)**
[https://www.youtube.com/watch?v=ts5lPDV--cU](https://www.youtube.com/watch?v=ts5lPDV--cU)
**INFO:** Kto lepiej namierzy, gdzie zrobiono dane zdjęcie - człowiek, czy sztuczna inteligencja? Do eksperymentu staje znany youtuber 'Geoguessr Pro' oraz aplikacja stworzona przez studentów z Uniwersytetu Stanforda.

**Nowoczesne metody pracy w korporacjach - podręcznik postępowych firm**
[https://newwaysofworking.notion.site/newwaysofworking/New-Ways-of-Working-Playbook-dc607e37f7894f4a9be698a6573cb97b](https://newwaysofworking.notion.site/newwaysofworking/New-Ways-of-Working-Playbook-dc607e37f7894f4a9be698a6573cb97b)
**INFO:** Masz ochotę poeksperymentować w swojej firmie z bardziej wydajnymi spotkaniami, lepszym dawaniem feedbacku, rozwiązywaniem konfliktów w zespole itp.? Ten Playbook zawiera opis teorii i praktyki, jak zabrać się za to w mniej standardowy niż zwykle sposób.

**Telegram - co wyróżnia ten komunikator, kto za nim stoi, czy jest bezpieczny?**
[https://productidentity.co/p/3-telegram-the-mysterious-messenger](https://productidentity.co/p/3-telegram-the-mysterious-messenger)
**INFO:** O Telegramie przez długi czas nie było zbyt głośno. Jednak kiedy WhatsApp i Viber zostały przejęte przez duże korporacje, użytkownicy zaczęli szukać alternatyw. To wywindowało Telegram dość wysoko pod względem liczby aktywnych użytkowników. Co jednak odróżnia ten komunikator od na przykład, bardzo popularnego Signala?

**Myślisz o modelu freemium w swoim startupie? - ta decyzja może zniszczyć firmę**
[https://www.lennysnewsletter.com/p/lessons-from-going-freemium-a-decision](https://www.lennysnewsletter.com/p/lessons-from-going-freemium-a-decision)
**INFO:** Rozdajesz konta na swojej platformie za darmo, licząc na to, że pewien procent użytkowników przejdzie na płatną wersję usługi. Brzmi to bajecznie prosto, ale w praktyce, jeśli model freemium zostanie wprowadzony nieudolnie, może doprowadzić do bankructwa firmy. Przedstawiam interesujące case study prób wprowadzenia takiej oferty.

**Narzędzia AI dla Devów - uważaj na te 5 rzeczy!**
[https://itnext.io/ai-tools-for-software-engineers-5-things-to-be-careful-about-aware-of-77d78e334199](https://itnext.io/ai-tools-for-software-engineers-5-things-to-be-careful-about-aware-of-77d78e334199)
**INFO:** Ubiegły rok można śmiało nazwać "rokiem sztucznej inteligencji". Wielu programistów albo już intensywnie używa rozwiązań bazujących na AI, albo niebawem zacznie to robić. Warto jednak wziąć pod uwagę pewne aspekty pracy z tymi narzędziami, o których nie zawsze się mówi, i nie chodzi tutaj zupełnie o sprawy związane z bezpieczeństwem.

**Zaawansowane operatory w JavaScript - omówienie**
[https://www.freecodecamp.org/news/javascript-advanced-operators/](https://www.freecodecamp.org/news/javascript-advanced-operators/)
**INFO:** Nullish Coalescing, Optional Chaining czy Destructuring Assignment - czy te pojęcia coś Ci mówią? Jeśli nie wiesz, czym są, albo nie do końca rozumiesz, jak te operatory działają, ten artykuł wyjaśni Ci to na konkretnych przykładach.

**Czy przeglądarki WWW przebiją duopol Google Play i App Store?**
[https://infrequently.org/2024/01/the-web-is-the-app-store/](https://infrequently.org/2024/01/the-web-is-the-app-store/)
**INFO:** W większości przypadków to dwie firmy decydują, jakie aplikacje mamy zainstalowane na naszych smartfonach. Mowa oczywiście o Apple i Google. Technologia progresywnych aplikacji webowych rozwija się jednak w takim tempie i daje programistom takie możliwości, że być może niebawem niekoniecznie będziemy polegali na sklepach z aplikacjami. Czy właśnie zbliża się kolejna rewolucja?

**Generator skryptów podnoszących bezpieczeństwo Windowsa i Maca**
[https://privacy.sexy/](https://privacy.sexy/)
**INFO:** Na początku wybierasz (u góry, na środku) swój system operacyjny, a następnie z zaprezentowanych kategorii wybierasz te opcje, które chcesz wdrożyć. W efekcie otrzymujesz skrypt (Bash lub PowerShell), który zrealizuje to, co zostało wybrane.

**Przestań używać localStorage - ale co w zamian?**
[https://medium.com/@julienetienne/stop-using-localstorage-64a6d6805da8](https://medium.com/@julienetienne/stop-using-localstorage-64a6d6805da8)
**INFO:** LocalStorage to mechanizm skrajnie prosty w obsłudze, ale na tym jego zalety powoli się kończą. Jeśli potrzebujesz przechowywać na stałe większe ilości danych, zależy Ci na dostępie asynchronicznym, a do tego szybkość odczytu i zapisu są dla Ciebie kluczowe (na przykład potrzebujesz dostępu do storage podczas wykonywania animacji), to czas poszukać lepszego rozwiązania. Może ciasteczka albo WebSQL? Niestety, one też się nie nadają. Co więc w takim razie?

**Najlepsze gotowe prompty z FlowGPT - wg kategorii**
[https://github.com/successfulstudy/promptoftheyear](https://github.com/successfulstudy/promptoftheyear)
**INFO:** To repozytorium linkuje do botów bazujących na ChatGPT (a konkretniej na technologii GPT) z platformy FlowGPT. Możesz z nich korzystać za darmo, nawet nie posiadając konta premium na ChatGPT. To, co najbardziej spodobało mi się, to możliwość odczytania prompta, który został użyty do zbudowania danego bota. Aby go zobaczyć, kliknij po prostu "view prompt" na stronie rozmowy.

**Najczęściej czytany artykuł Wikipedii z danego dnia/miesiąca/roku**
[https://pageviews.wmcloud.org/topviews/](https://pageviews.wmcloud.org/topviews/)
**INFO:** Ciekawi Cię, czego na Wikipedii szukali ludzie, na przykład podczas Sylwestra? A może chcesz wiedzieć, który artykuł z Wikipedii był najbardziej poczytny w 2023 roku? Te statystyki dadzą Ci odpowiedź na te i wiele innych pytań. Jeśli zmienisz domenę w formularzu z "EN" na "PL", zobaczysz statystyki dla polskiej wersji Wikipedii. Zgadniesz, którego 'Grzegorza' ludzie szukali najczęściej w grudniu? ;)

**Prawdopodobnie nie potrzebujesz bibliotek Lodash/Underscore**
[https://github.com/you-dont-need/You-Dont-Need-Lodash-Underscore](https://github.com/you-dont-need/You-Dont-Need-Lodash-Underscore)
**INFO:** Te dwie biblioteki są nadal wykorzystywane w wielu projektach frontendowych. Oferują świetny zbiór narzędzi do szybszego wykonywania częstych operacji w kodzie. Jednak JavaScript rozwija się niezwykle szybko, i to, co niegdyś wymagało zewnętrznej biblioteki, dziś możemy uzyskać w czystym JS za pomocą gotowych, wbudowanych funkcji. Zobacz, jak zastąpić kod Lodash/Underscore za pomocą natywnych instrukcji JS.

**Wykryj i zablokuj automaty AI na swojej stronie (lista user-agents)**
[https://darkvisitors.com/](https://darkvisitors.com/)
**INFO:** Lista "user agentów", którymi posługują się znane scrapery treści wspierające projekty AI. Wiedza, jakim UA posługuje się automat, może Ci pozwolić na zablokowanie wejścia ChatGPT na Twoją stronę. Aby zobaczyć pełen spis agentów, rozwiń listę przy użyciu linku na dole strony.

**SpamAssasin i jego dziwne reguły - jak uniknąć posądzenia o spam**
[https://updown.io/blog/the-funny-rules-of-spamassassin-in-2023](https://updown.io/blog/the-funny-rules-of-spamassassin-in-2023)
**INFO:** Jeśli wysyłasz swój newsletter lub Twoja aplikacja wysyła maile transakcyjne, to z pewnością raz na jakiś czas taka wiadomość trafi do folderu ze spamem. Najczęściej za taki stan w korporacjach odpowiada SpamAssasin, a konkretniej mówiąc, jego przedziwne reguły. Jeśli z całego tekstu masz przeczytać tylko jeden akapit, to zwróć uwagę na ten po słowach "WTF rules". Absolutnie nielogiczne.

**Wyjaśnienie kluczowych pojęć dot. wydajności stron internetowych**
[https://www.htmhell.dev/adventcalendar/2023/14/](https://www.htmhell.dev/adventcalendar/2023/14/)
**INFO:** Skrótowce takie jak LCP, FID, CLS w raportach dotyczących wydajności niewiele Ci mówią, więc nie masz pojęcia, jak poprawić te wyniki? Ten artykuł w dość prosty sposób przybliży Ci wspomniane zagadnienia związane z wydajnością aplikacji webowych.

**Idealna orientacja monitora dla programisty - pion, poziom?**
[https://sprocketfox.io/xssfox/2021/12/02/xrandr/](https://sprocketfox.io/xssfox/2021/12/02/xrandr/)
**INFO:** Zastanawiasz się, czy swój drugi monitor ustawić pionowo, czy poziomo? Jeśli masz Linuxa i chcesz być skrajnie hipsterski, to postaw go skośnie. ;) Ten artykuł jest oczywiście żartobliwy, ale autor, analizując parametry aplikacji do konfiguracji monitorów, zauważył, że poza standardowymi rotacjami 0/90 stopni, możliwe jest ustawienie dowolnego nachylenia monitora. Jak można to wykorzystać? Do osiągnięcia najdłuższej możliwej linii kodu, oczywiście!

**Dockge - narzędzie do zarządzania docker compose**
[https://github.com/louislam/dockge](https://github.com/louislam/dockge)
**INFO:** Webowa aplikacja od twórców Uptime Kuma służy do zarządzania kontenerami Docker/Podman, ale za pomocą edycji pliku docker-compose. Zasada działania jest nieco w stylu Portainera, ale nie do pojedynczych kontenerów, lecz do zarządzania całym stackiem.

**Opóźnienia API vs czas odpowiedzi API - czym to się różni?**
[https://blog.postman.com/what-is-api-latency/](https://blog.postman.com/what-is-api-latency/)
**INFO:** Dla wielu programistów "API Latency" i "API Response Time" to jedno i to samo. Jednak tak nie jest. Czym te dwa terminy różnią się od siebie i jaki to ma realny wpływ na działanie aplikacji? Dlaczego warto walczyć o możliwie niskie latency?

**ContainerCVE - skaner podatności obrazów dockerowych**
[https://containercve.com/](https://containercve.com/)
**INFO:** Podaj nazwę obrazu (wraz z tagiem), dostępnego publicznie na Docker Hubie, a skaner powie Ci, czy zawiera on pakiety uznawane za niebezpieczne lub podatne na ataki. Narzędzie jest w pełni webowe. Nie musisz niczego instalować.

**Minimalistyczna strona CV - gotowa do wydruku**
[https://github.com/BartoszJarocki/cv](https://github.com/BartoszJarocki/cv)
**INFO:** Pracujesz w branży IT i fajnie byłoby mieć jakąś "stronę domową", ale nie masz pojęcia, co na niej umieścić. Co powiesz na opublikowanie tam swojego CV? Ten projekt wygeneruje dla Ciebie naprawdę dobrze wyglądającą (także w druku!) stronę na podstawie dostarczonej przez Ciebie konfiguracji.

**Jak rozpoznawać tekst na obrazach na macu z poziomu CLI**
[https://blog.greg.technology/2024/01/02/how-do-you-ocr-on-a-mac.html](https://blog.greg.technology/2024/01/02/how-do-you-ocr-on-a-mac.html)
**INFO:** Jeśli na Twoim dysku znajduje się setki, a może i tysiące dokumentów do poddania procesowi OCR, idealnie byłoby mieć do tego aplikację działającą w terminalu, którą można by uruchomić w pętli. Idealnie byłoby jeszcze, gdyby taka aplikacja była skuteczna i darmowa. Przy odrobinie kombinowania można wykorzystać natywny mechanizm OCR dostępny w MacOS, i to właśnie z poziomu CLI. Pomoże nam w tym aplikacja Shortcuts.

**==LINKI TYLKO DLA PATRONÓW==**

**Zestaw szablonów aplikacji do szybkiego tworzenia SaaSów**
[https://uw7.org/un_a51e382903599/](https://uw7.org/un_a51e382903599/)
**INFO:** Szablony, boilerplate i niektóre gotowe aplikacje, które pozwalają na szybkie rozpoczęcie tworzenia własnego SaaS-a w wybranej technologii. Do wyboru masz NextJS, Nuxt, RoR, Django, Node/Deno i Laravel.

**Ponad 100 dziurawych aplikacji webowych i API**
[https://uw7.org/un_7c41851561b83/](https://uw7.org/un_7c41851561b83/)
**INFO:** Poniżej znajduje się link do zbioru celowo podatnych na ataki aplikacji webowych oraz implementacji API w różnych technologiach. Jest to idealne środowisko do ćwiczenia ataków, nauki pentestingu i eksperymentowania ze skanerami luk.