Cześć!

Aby moje newslettery zawierały możliwie 'świeże' wpisy, wszystkie linki ostatecznie segreguję w czwartek wieczorem. Odkąd zostałem tatą (już po raz trzeci) ten 'wieczór' zmienił się bardziej w okolice północy. W piątek rano rzucam na wszystko jeszcze raz okiem i redaguję opisy do znalezisk. Lubię po nocy zobaczyć, czy to, co zebrałem/opisałem ma dla mnie jeszcze sens. Niejednokrotnie, rano usuwam nawet 5-10 linków z zestawienia, które jeszcze poprzedniej nocy wyglądały dla mnie na interesujące.

Dzielę się tym procesem, aby ostatecznie odpowiedzieć na częste pytanie od czytelników "dlaczego newsletter raz dostaję o 9:15, a raz np. o 12:45?". No właśnie dlatego. Jest dopracowywany do ostatnich minut przed wysyłką i zajmuje to niekiedy więcej czasu.

 

Zanim przejdziemy do zestawienia, "pora na sponsora"!

Sponsorem dzisiejszego wydania newslettera jest Maciek Aniserowicz, który wraz ze swoim zespołem, w ramach marki Devstyle wydaje szkolenia online klasy premium. Takich produkcji jak Droga Nowoczesnego Architekta (DNA), Legacy Fighter, czy Architektura Na Froncie (ANF), branży IT nie trzeba przedstawiać.

Aktualnie, do 8 marca trwa przedsprzedaż szkolenia "Domain Drivers".

➤ [https://www.domaindrivers.pl/](https://www.domaindrivers.pl/)  
 

[Także możesz zostać sposnorem - są jeszcze terminy na marzec]

 

Zapraszam do lektury - baw się dobrze!

 

◢ #unknownews ◣

**Sztuczna inteligencja dla prepersa?! (film, 10 minut)**  
[https://www.youtube.com/watch?v=lGdz_cpUfcs](https://www.youtube.com/watch?v=lGdz_cpUfcs)  
**INFO:** Gdy nadejdą trudne czasy, padnie internet, a dostęp do elektryczności będzie ograniczony, zdobycie informacji z wyszukiwarki internetowej może być niemożliwe. A jednak przydatne byłoby wiedzieć, jak wykonuje się opatrunki, czym leczyć daną chorobę, czy przynajmniej zdobyć przepis na bimber. A gdyby tak mieć zasilaną na korbkę instancję AI, która odpowie na wszystkie Twoje pytania?  

**SDXL Lightning - ekstremalnie szybki generator grafik AI (online)**  
[https://fastsdxl.ai/](https://fastsdxl.ai/)  
**INFO:** Ten generator działa szybciej, niż Ty piszesz. Mówię poważnie. Generator nie jest zbyt dokładny i niekiedy zalicza wpadki (postacie z trzema nogami, z 10 palcami u rąk, czy motocyklista z tyłkiem na kierownicy pojazdu), ale trzeba przyznać, że odpowiednio kombinując z promptem (i niekiedy bawiąc się seedem), można osiągnąć przyjemne dla oka efekty. Usługa jest w pełni darmowa.  

**Generowanie ponad 1,5 miliona PDF-ów w 25 minut**  
[https://zerodha.tech/blog/1-5-million-pdfs-in-25-minutes/](https://zerodha.tech/blog/1-5-million-pdfs-in-25-minutes/)  
**INFO:** Broker giełdowy, Zerodha, generujący miliony potwierdzeń transakcji giełdowych w formacie PDF dziennie, podzielił się swoją historią optymalizacji tego procesu. Firma zredukowała obsługę tego procesu z 8 godzin do zaledwie 25 minut. Artykuł przedstawia wyzwania i nowatorskie rozwiązania architektoniczne, które pozwoliły na osiągnięcie tak imponującej efektywności.  

**Analiza "więziennego" laptopa z eBay**  
[https://threadreaderapp.com/thread/1761548861896606014.html](https://threadreaderapp.com/thread/1761548861896606014.html)  
**INFO:** Autor wpisu zakupił na eBay'u starego laptopa, wyprodukowanego specjalnie z myślą o zastosowaniu go na terenie więzienia. Jak został skonstruowany, jakie zabezpieczenia posiadał i jak trudno było uzyskać do niego dostęp - o tym wszystkim przeczytasz w wątku. Jest to wątek z Twittera, ale zamieszczam link do wersji 'unroll', gdyż ilość tekstu i grafik jest dość spora.  

**React to takie nowe IBM? - spory problem dla rozwoju**  
[https://chrlschn.dev/blog/2023/02/react-is-the-new-ibm/](https://chrlschn.dev/blog/2023/02/react-is-the-new-ibm/)  
**INFO:** React stał się bezpiecznym i często domyślnym wyborem w świecie front-endu, podobnym do dawnej pozycji IBM w świecie komputerów. Tylko jak to wpływa na rozwój branży? Artykuł analizuje problemy związane z wydajnością, ekosystemem i złożonością Reacta, a także podważa ideę, że jest to najlepszy wybór dla każdego projektu. Znajdziesz tu powody, dla których warto zastanowić się nad alternatywami dla tej popularnej biblioteki.  

**Sztuczna Inteligencja nie zabierze Twojej pracy... ale może zabrać część pensji**  
[https://platforms.substack.com/p/ai-wont-eat-your-job-but-it-will](https://platforms.substack.com/p/ai-wont-eat-your-job-but-it-will)  
**INFO:** O tym, że AI zabierze ludziom pracę, mówi się już od pewnego czasu. Są jednak zawody, które zakładają, że ten problem ich nie dotyczy. Poniekąd to prawda, ale prawdą jest także, że AI nie musi wcale zabierać Ci pracy - może tę pracę przekształcić w taki sposób, aby zarabianie na swoich szczególnych umiejętnościach stało się niemożliwe lub bardzo trudne. Długi, ale i interesujący tekst.  

**Dogłębne szkolenie z Domain-Driven Design ze Sławkiem Sobótką i Kubą Pilimonem [sponsorowane]**  
[https://www.domaindrivers.pl/](https://www.domaindrivers.pl/)  
**INFO:** Domain Drivers to najnowsze szkolenie ze stajni devstyle. Wyjątkowi Mentorzy - Sławek Sobótka i Kuba Pilimon - używają niespotykanego wcześniej podejścia do wytłumaczenia najlepszych praktyk modelowania i projektowania systemów, przekazując całe swoje kilkunastoletnie doświadczenie i unikatową intuicję. Aktualnie, do 8 marca, trwa przedsprzedaż Domain Drivers (a na pokładzie jest już ponad 1000 osób!).  

**Jak kształt skrzydeł pozwala samolotom latać? - opracowanie**  
[https://ciechanow.ski/airfoil/](https://ciechanow.ski/airfoil/)  
**INFO:** Co dokładnie sprawia, że samoloty unoszą się w powietrzu? Ten artykuł zabiera nas w fascynującą podróż przez fizykę lotu, analizując, jak przepływ powietrza wokół skrzydeł wpływa na zdolności lotnicze maszyn. Autorem wpisu jest Bartosz Ciechanowski - tak, to ten sam gość, który pisze średnio dwa posty rocznie i każdy jest genialny, viralowy, interaktywny i przypomina objętością bardziej e-booka niż artykuł. Nie lubię fizyki, ale ten sposób jej przedstawienia mnie wciąga.  

**Firsty - globalna karta eSIM dla podróżujących**  
[https://www.firsty.app/](https://www.firsty.app/)  
**INFO:** Oferta płatna jest "taka sobie" (na rynku istnieje wiele znacznie tańszych), ale darmowa oferta może Cię zainteresować. Bez opłat masz dostęp do powolnego internetu (~60kb/s) działającego na terenie całej Europy i USA, bez limitów ilości transferu danych. Jak zapewnia dostawca, ta opcja nadaje się głównie do komunikacji przez komunikatory lub do wysyłania emaili, jednakże, mimo wszystko, jest to darmowy eSIM. Wydaje się to dobrą opcją jako zapasowe łącze w podróży, gdy Twój główny operator straci zasięg. Jak zarabiają na wersji darmowej? Po każdej godzinie korzystania musisz obejrzeć reklamy.  

**Aplikacja AI do analizy sytuacji finansowej polskich firm**  
[https://firmy.ai/](https://firmy.ai/)  
**INFO:** Podajesz nazwę firmy (musi to być spółka z jawnymi danymi finansowymi!), a Sztuczna Inteligencja przeprowadzi wycenę jej wartości, oceni rentowność, stabilność i jeszcze kilka innych parametrów. Podstawowa analiza jest darmowa.  

**Czy dawanie napiwku ChatGPT faktycznie skutkuje lepszymi odpowiedziami - analiza**  
[https://minimaxir.com/2024/02/chatgpt-tips-analysis/](https://minimaxir.com/2024/02/chatgpt-tips-analysis/)  
**INFO:** W środowisku fanów LLM-ów krąży plotka, mówiąca, że jeśli w zapytaniu do ChatGPT (lub w praktyce do dowolnego innego LLM-a) umieścimy obietnicę napiwku lub małej nagrody, to sztuczna inteligencja odpowie nam znacznie lepiej niż bez tej wzmianki. Czy naprawdę tak jest? A co, jeśli dodamy do zapytania informację, że na pewno nie damy napiwku za pracę? W artykule znajdziesz wyniki tego eksperymentu.  

**Testcontainers - skrajnie proste środowisko testowe oparte na kontenerach**  
[https://testcontainers.com/](https://testcontainers.com/)  
**INFO:** Zapomnij o skomplikowanych konfiguracjach środowiska testowego. Testcontainers umożliwia definicję zależności testowych w kodzie, automatyczne uruchamianie kontenerów podczas testów i ich usuwanie po ich zakończeniu. Dowiedz się, jak ułatwić testowanie warstwy dostępu do danych, przeprowadzać testy UI oraz testy integracyjne, z pełnym wsparciem dla wielu języków i frameworków testowych.  

**Co się stanie z usługami self-hosted po Twojej śmierci? (wątek z Reddit)**  
[https://old.reddit.com/r/selfhosted/comments/1b0rdft/dad_died_in_2022_since_2023_things_he_selfhosted/](https://old.reddit.com/r/selfhosted/comments/1b0rdft/dad_died_in_2022_since_2023_things_he_selfhosted/)  
**INFO:** Usługi hostowane na Twoich lokalnych serwerach, trzymanych w domu i świadczące usługi (poczta e-mail, serwer Plex i kilka innych) dla całej rodziny, to super sprawa. No, chyba że jesteś jedyną osobą w rodzinie, która umie je obsługiwać i akurat zdarzyło Ci się umrzeć - wtedy rodzina ma niemały problem. Interesujący i skłaniający do przemyśleń wątek.  

**EMO - imponujący i trochę straszny generator AI audio2video**  
[https://humanaigc.github.io/emote-portrait-alive/](https://humanaigc.github.io/emote-portrait-alive/)  
**INFO:** Alibaba Group przedstawiło model EMO - innowacyjną technologię, która na podstawie dowolnego obrazu wejściowego (pojedynczej fotografii) oraz pliku dźwiękowego tworzy film, na którym dana osoba mówi lub śpiewa to, co było w nagraniu. Większość załączonych na stronie próbek robi efekt WOW! Czuję, że liczba nagrań typu deepfake z udziałem polityków drastycznie wzrośnie.  

**Lista 20 prostych porad do optymalizacji zapytań SQL (wpis z Twittera)**  
[https://twitter.com/milan_milanovic/status/1758831924380880968](https://twitter.com/milan_milanovic/status/1758831924380880968)  
**INFO:** Czego unikać w zapytaniach, aby przyspieszyć ich działanie? Autor tego wpisu zebrał TOP 20 - jego zdaniem najważniejszych - porad optymalizacyjnych. Oczywiście, nie w każdym zapytaniu da się użyć każdej z nich, ale mając wiedzę o tym, co działa na niekorzyść zapytania, łatwiej jest budować optymalne systemy.  

**Od Juniora do Senior Developera w 2 lata - opis drogi**  
[https://careercutler.substack.com/p/going-from-junior-senior-engineer](https://careercutler.substack.com/p/going-from-junior-senior-engineer)  
**INFO:** Autor podzielił się swoją ścieżką kariery, która zaprowadziła go od stanowiska Junior Developera do Senior Developera w wspomnianym czasie dwóch lat. Jakie działania podejmował, w jaki sposób się wyróżniał i jak zabiegał o awans - to wszystko opisane jest w tym wpisie. Warto przeczytać ostrzeżenia zawarte na początku tekstu, zwłaszcza to ostatnie.  

**Phishers&rsquo; Favorites - raport ze świata stron phishingowych za 2023 rok (PDF, 22 strony)**  
[https://www.vadesecure.com/hubfs/Ressource%20Marketing%20Website/eBooks/Phishers%20Favorites%202023%20Year%20in%20Review/Vade-Phishers%20Favorites%202023-EN.pdf](https://www.vadesecure.com/hubfs/Ressource%20Marketing%20Website/eBooks/Phishers%20Favorites%202023%20Year%20in%20Review/Vade-Phishers%20Favorites%202023-EN.pdf)  
**INFO:** Pod które marki agresorzy najczęściej się podszywają? Które branże najczęściej padają ofiarami ataków i jak prezentują się ogólne statystyki tych ataków? Zdziwiło mnie, że trzecim najczęściej "klonowanym" serwisem na świecie jest strona pewnego banku (na szczęście, w Polsce mało popularnego).  

**Stwórz własne rozszerzenia do VS Code - poradnik**  
[https://dev.to/rakshit47/create-vs-code-extension-with-react-typescript-tailwind-1ba6](https://dev.to/rakshit47/create-vs-code-extension-with-react-typescript-tailwind-1ba6)  
**INFO:** Chcesz stworzyć własne rozszerzenie do Visual Studio Code, ale nie wiesz, jak się za to zabrać? Ten artykuł, krok po kroku, wyjaśni Ci, jak to osiągnąć, z wykorzystaniem popularnych technologii takich jak React, TypeScript i Tailwind CSS. Poznaj mechanizmy działania API Webview i dowiedz się przy okazji, jak zbudować interfejs dla swojego rozszerzenia.  

**Zarządzanie przepływem e-maili z Cloudflare Email Workers**  
[https://developers.cloudflare.com/email-routing/email-workers/](https://developers.cloudflare.com/email-routing/email-workers/)  
**INFO:** Pewnie znasz już Workery od Cloudflare (to taki przyjazny FaaS w stylu Lambdy od AWS), ale czy wiesz, że możesz podpiąć do swojej domeny workera mailowego, który będzie wykonywał dowolny kod na każdym przychodzącym mailu? Możesz na przykład automatycznie odrzucać maile z konkretnych domen albo akceptować tylko maile zawierające jakieś słowo. Możesz także uruchomić na przykład automat do dyżurów rotacyjnych, czyli adres mailowy, który forwarduje wiadomości do innej osoby każdego dnia tygodnia. Pomysłów jest wiele, a sam kod realizujący takie zadania jest naprawdę prosty w implementacji.  

**Optymalizacja wydatków na AWS - bardzo konkretne studium przypadku**  
[https://usefathom.com/blog/reduce-aws-bill](https://usefathom.com/blog/reduce-aws-bill)  
**INFO:** Autor dzieli się swoimi doświadczeniami w redukcji wydatków na AWS, i to o imponujących 100 000 dolarów rocznie. Z tekstu dowiesz się, które usługi i strategie pozwoliły na tak znaczące oszczędności. Przy okazji możesz znaleźć inspirację do optymalizacji własnej infrastruktury. Jak się okazuje, niektóre z usług, za które domyślnie się płaci, można zastąpić własnymi, darmowymi rozwiązaniami (także hostowanymi na AWS).  

**Efektywne spotkania dla programistów. Jak je zorganizować? - poradnik**  
[https://careercutler.substack.com/p/guide-to-leading-meetings-as-a-software](https://careercutler.substack.com/p/guide-to-leading-meetings-as-a-software)  
**INFO:** Czy spotkania w pracy to według Ciebie największe zło? Autor poradnika dzieli się praktycznymi wskazówkami, jak przekształcić typowe narady w produktywne sesje, które mogą faktycznie coś zmienić i doprowadzić zespół do szybszego osiągnięcia celu. Dowiesz się, jak przygotować się przed spotkaniem, jak je prowadzić i co zrobić po nim, aby osiągnąć zamierzone cele i zostać postrzeganym jako prawdziwy lider w oczach zespołu.  

**Jeden z najprostszych i darmowych hostingów stron statycznych**  
[https://pgs.sh/](https://pgs.sh/)  
**INFO:** Ciekawie skonstruowany hosting, który możesz w pełni obsługiwać i konfigurować za pomocą narzędzi takich jak rsync/scp/sftp. Parametry wystarczające do deploymentu większości statycznych stron. Może hostować wiele projektów, obsługuje własne domeny, wersjonowanie treści itp. Warto rzucić okiem na ich płatną ofertę, bo jest śmiesznie tania, a oferuje jeszcze kilka dodatkowych funkcji.  

**LLM-y i ich rozwój okiem programistów (film, 1h i 17 minuit)**  
[https://www.youtube.com/watch?v=grsRpf2gv_I](https://www.youtube.com/watch?v=grsRpf2gv_I)  
**INFO:** Różnice między modelami, przypadki, gdzie przydaje się AI, praca z promptami, realne przykłady użycia, kwestie bezpieczeństwa danych i inne. Nieco ponadgodzinna rozmowa na temat aktualnej sytuacji AI (z naciskiem na LLM), okiem trzech gości z branży IT - Adama Gospodarczka, Mateusza Chroboka i Jakuba Mrugalskiego (tak, to ja).  

**Jak Discord przeniósł prace do środowisk programistycznych w chmurze**  
[https://discord.com/blog/how-discord-moved-engineering-to-cloud-development-environments](https://discord.com/blog/how-discord-moved-engineering-to-cloud-development-environments)  
**INFO:** Discord oferuje swoim pracownikom indywidualne, autorskie środowisko programistyczne uruchamiane w chmurze. Dlaczego zdecydowano się na taki krok, a nie pozwolono inżynierom zainstalować całego stacku technologicznego lokalnie lub nie załatwiono tego np. za pomocą kontenerów? Artykuł stara się odpowiedzieć na to pytanie.  

**OAuth 2.0 - jak to działa? Wyjaśnienie z użyciem animacji**  
[https://dev.to/hem/oauth-2-0-flows-explained-in-gifs-2o7a](https://dev.to/hem/oauth-2-0-flows-explained-in-gifs-2o7a)  
**INFO:** Jeśli OAuth 2.0 brzmi dla Ciebie jak zagadka, ten artykuł jest właśnie dla Ciebie. Znajdziesz tu wizualizację przepływów autoryzacji OAuth 2.0. Fajnie wyjaśnione!  

**JWT wyjaśniony w 4 minuty (film, 4 minuty)**  
[https://dev.to/jaypmedia/jwt-explained-in-4-minutes-with-visuals-g3n](https://dev.to/jaypmedia/jwt-explained-in-4-minutes-with-visuals-g3n)  
**INFO:** Chcesz zrozumieć, na czym polega autentykacja JWT i dlaczego jest tak popularna w aplikacjach webowych? Ten artykuł wyjaśnia strukturę JSON Web Token, wraz z jego zaletami i wadami, używając przejrzystych przykładów i animacji. Jest to dobre wprowadzenie do tematu.  

**Interaktywny przewodnik po selektorze :has() w CSS**  
[https://ishadeed.com/article/css-has-guide/](https://ishadeed.com/article/css-has-guide/)  
**INFO:** Bardzo rozbudowany artykuł na temat wspomnianego selektora. To, co wyróżnia go na tle konkurencyjnych tekstów na ten temat, to interaktywne elementy zaszyte w poradniku. Możesz samodzielnie pobawić się opcjami, a niekiedy nawet napisać fragmenty kodu i zobaczyć, jak to działa w praktyce.  

**Ingestr - kopiowanie danych między dowolnymi źródłami danych**  
[https://bruin-data.github.io/ingestr/](https://bruin-data.github.io/ingestr/)  
**INFO:** Ingestr to aplikacja konsolowa, która umożliwia importowanie lub kopiowanie danych z dowolnego źródła do dowolnej bazy danych. Masz potrzebę przemigrowania rekordów z bazy MySQL do PostgreSQL, albo migrujesz się z AWS Redshift na jakąś lokalną bazę? Ten automat przerzuci dane za Ciebie.  

**Mity na temat bycia Senior Developerem - w co wierzą juniorzy?**  
[https://vadimkravcenko.com/shorts/falsehoods-junior-developers-believe-about-becoming-senior/](https://vadimkravcenko.com/shorts/falsehoods-junior-developers-believe-about-becoming-senior/)  
**INFO:** Początkujący deweloperzy często mają wyidealizowany obraz seniorów jako wszechwiedzących guru kodu - ale czy to prawda? Artykuł obala mity i rzuca światło na to, z jakimi wyzwaniami naprawdę borykają się seniorzy: od pracy z przestarzałym kodem, po konieczność balansowania między napiętymi terminami a życiem prywatnym. Zobacz, jak wyglądają realia bycia 'seniorem'.  

**Reor - aplikacja do robienia notatek z funkcją AI (100% offline)**  
[https://www.reorproject.org/](https://www.reorproject.org/)  
**INFO:** Wyobraź sobie rozwiązanie w stylu Evernote, Obsidian czy Apple Notes, ale z podpiętym modelem językowym (LLM), które nie działa w chmurze, ale w pełni lokalnie, na Twoim komputerze. Taka technologia umożliwia "porozmawianie z notatkami", co oznacza, że możesz zapytać o dowolną rzecz, która jest gdzieś zapisana w stosie Twoich notatek. Możesz sam zdecydować, z jakiego modelu językowego chcesz korzystać.  

**Windows w kontenerze Dockera - jak to zrobić?**  
[https://github.com/dockur/windows](https://github.com/dockur/windows)  
**INFO:** Ten obraz Dockera pozwoli Ci na zainstalowanie i uruchomienie jednej z kilkunastu wersji Windowsa. Dostęp do UI uzyskasz przez protokół RDP lub za pomocą interfejsu webowego. Rozwiązanie umożliwia także dostęp do zasobów sieciowych, a nawet portów USB komputera, na którym uruchomiono obraz.  

**Nadmiar JavaScriptu w 2024 roku to niemały problem**  
[https://tonsky.me/blog/js-bloat/](https://tonsky.me/blog/js-bloat/)  
**INFO:** Ile JavaScriptu naprawdę potrzebują współczesne strony internetowe do działania? Autor przeprowadził analizę popularnych serwisów, sprawdzając, ile zależności JS zaciągają one, aby normalnie działać. Ta ilość jest przytłaczająca. Pamiętam czasy, gdy mówiło się, że pojedyncza odsłona portalu musi zamknąć się w 100kb. Te czasy to już przeszłość. Rozmiary stron z zestawienia liczą się w megabajtach.  

**Obsługa kamery w przeglądarce internetowej - bez wtyczek i bibliotek**  
[https://www.freecodecamp.org/news/build-a-camera-app-on-the-web/](https://www.freecodecamp.org/news/build-a-camera-app-on-the-web/)  
**INFO:** Z tego poradnika dowiesz się, jak wykorzystać MediaStream API do zbudowania prostej aplikacji pobierającej obraz z kamery użytkownika. Może to być dobra baza do stworzenia rozwiązań podobnych do Google Meet czy Zoom. Kod jest zadziwiająco prosty.  

**Jak korzystać z Geolocation API w JavaScript - przykłady kodu**  
[https://www.freecodecamp.org/news/how-to-use-the-javascript-geolocation-api/](https://www.freecodecamp.org/news/how-to-use-the-javascript-geolocation-api/)  
**INFO:** Jak pobrać aktualną lokalizację użytkownika (o ile oczywiście wyrazi na to zgodę) i jak przedstawić ją np. na mapach od OpenStreetMaps? Kilka linii kodu w zupełności wystarczy, aby zaimplementować takie rozwiązanie.  

**Pages CMS - system zarządzania treścią dla GitHub**  
[https://pagescms.org/](https://pagescms.org/)  
**INFO:** Jeśli hostujesz swoją stronę na GitHub Pages, wprowadzanie w niej zmian może nie być tak łatwe i przyjemne, jak np. w systemach typu Wordpress. Dla osoby technicznej to może nie być problem, ale dla mniej technicznych znajomych przydałby się jakiś GitHubowy system zarządzania treścią. To właśnie robi Pages CMS.  

**Jak stworzyć bota muzycznego używając DiscordJS - Tutorial krok po kroku**  
[https://www.freecodecamp.org/news/how-to-create-a-music-bot-using-discord-js-4436f5f3f0f8/](https://www.freecodecamp.org/news/how-to-create-a-music-bot-using-discord-js-4436f5f3f0f8/)  
**INFO:** Chcesz podkręcić atmosferę na swoim serwerze Discord? Ten tutorial pokaże Ci, jak krok po kroku stworzyć własnego bota muzycznego. Nauczysz się, jak dodać funkcje odtwarzania, zatrzymywania i kolejkowania muzyki, a także jak zarządzać botem na serwerze. Wszystko zrealizowane jest z użyciem prostej biblioteki, która ogarnia wszystko, co związane z integracją z Discordem.  

**Zabawa z nieskończonością w CSS**  
[https://codersblock.com/blog/playing-with-infinity-in-css/](https://codersblock.com/blog/playing-with-infinity-in-css/)  
**INFO:** Czy wiedziałeś, że w CSS istnieje stała reprezentująca nieskończoność? Poznaj ciekawe, a czasami praktyczne, zastosowania tej koncepcji w projektowaniu stron. Pamiętaj, że przykład zastosowania nieskończoności w atrybucie z-index do rozwiązania wszystkich problemów, to jedynie żart. ;)  

**Archive Buttons - odnajdź archiwalną wersję strony**  
[https://www.archivebuttons.com/](https://www.archivebuttons.com/)  
**INFO:** Posiadasz link do artykułu, który został usunięty z sieci, lub który po wielu dniach od publikacji jest dostępny tylko dla zarejestrowanych użytkowników? Ta aplikacja pozwala wydobyć taki artykuł (czy nawet całą stronę) z cache'u jednego z kilku serwisów.  

**Osadzanie playera YouTube - metoda najbardziej dbająca o prywatność, bezpieczeństwo i transfer**  
[https://dustri.org/b/youtube-video-embedding-harm-reduction.html](https://dustri.org/b/youtube-video-embedding-harm-reduction.html)  
**INFO:** Ten jest prostym sposobem na osadzenie filmu z YouTube na Twojej stronie internetowej, jednocześnie ograniczający możliwości śledzenia i zmniejszając uciążliwość dla użytkowników. W artykule znajdziesz gotowy do użycia kod. Praktycznie pozostaje Ci jedynie podmienić ID filmu. Dużą wadą tego rozwiązania jest fakt, że użytkownicy YouTube Premium zaczną widzieć reklamy.  

**==LINKI TYLKO DLA PATRONÓW==**

**Bubble - szybki kurs dla początkujących (film, 3h)**  
[https://uw7.org/un_30d2ace78da78/](https://uw7.org/un_30d2ace78da78/)  
**INFO:** Bubble to jedno z najpopularniejszych rozwiązań do tworzenia pełnych aplikacji (a nie tylko automatyzacji) za pomocą technologii no-code. Z tego filmu dowiesz się, jak zacząć pracę z tym narzędziem i jak stworzyć prostą aplikację webową, oferującą rejestrację, logowanie, operacje na bazie danych itp. Uprzedzając pytania, dodam, że Bubble oferuje pakiet darmowy, więc jak długo Twoja aplikacja nie stanie się super popularna, możesz testować wszystko bez ponoszenia kosztów.  

**Zbieranie logów i przekierowywanie ich na zdalny serwer - podręcznik**  
[https://uw7.org/un_361a55b578b5b/](https://uw7.org/un_361a55b578b5b/)  
**INFO:** Ten podręcznik konfiguracji usługi rsyslog pozwoli Ci nie tylko zbierać dane z lokalnych maszyn, ale także agregować je z wielu serwerów jednocześnie. Omówiono także zbieranie logów z kontenerów Docker, wprost na zdalną maszynę (bez modyfikacji obrazu). To użyteczna wiedza dla adminów i DevOpsów.