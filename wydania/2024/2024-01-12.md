Cześć!

Przybywam z nowym zestawieniem w ramach newslettera unknowNews :)

Moje postanowienie noworoczne na ten rok to sprawić, aby newsletter, który właśnie czytasz, trafił do szerszego grona specjalistów z branży IT w Polsce. Jeśli chcesz mi w tym pomóc, to proszę prześlij tego maila swoim znajomym. Na dole masz także przyciski do udostępniania wersji webowej w social mediach - z góry dzięki!

Kilka dni temu wysłałem do subskrybentów mój skrajnie nieregularny newsletter projektowy. Tym razem zawarłem w nim podsumowanie roku. Tutaj znajdziesz wersję webową, a jeśli Ci się spodoba, to możesz się do niego zapisać.

 

Koniec odpoczywania - wracam do współpracy ze sponsorami.
Jeśli Ty lub Twoja firma jesteście zainteresowani reklamą w ramach newslettera, to pierwsze wolne sloty są dostępne na luty. Zapraszam do kontaktu (wystarczy odpisać na maila).

 

Zapraszam do lektury.

 

◢ #unknownews ◣

**Hakujemy kasownik autobusowy - reverse engineering elektroniki (film, 6 minut)**
[https://youtube.com/watch?v=_cYCEeJVQuM](https://youtube.com/watch?v=_cYCEeJVQuM)
**INFO:** Ta prezentacja to pierwsza część filmu na temat inżynierii odwrotnej kasownika autobusowego. Jeśli jeszcze nie znasz kanału Adama (Elektron), to koniecznie mu udziel subskrypcji i obejrzyj inne, interesujące eksperymenty z elektroniką.

**Rabbit R1 - urządzenie dające Ci dostęp do sztucznej inteligencji (film, 26 minut)**
[https://www.theverge.com/2024/1/9/24030667/rabbit-r1-ai-action-model-price-release-date](https://www.theverge.com/2024/1/9/24030667/rabbit-r1-ai-action-model-price-release-date)
**INFO:** Kolejne rozwiązanie, umożliwiające użytkownikowi korzystanie ze skrajnie spersonalizowanego asystenta AI, powstało. Twórcy założyli, że Rabbit nie będzie posiadał żadnych aplikacji, lecz jedynie swój wszechstronny i działający online RabbitOS. Zamiast czytać tekst, możesz od razu przejść do filmu z prezentacją możliwości. Wygląda to imponująco.

**Miliony requestów obsługiwane przez malutkiego VPS-a?**
[https://alexcabal.com/posts/standard-ebooks-and-classic-web-tech](https://alexcabal.com/posts/standard-ebooks-and-classic-web-tech)
**INFO:** Platforma "Standard Ebooks", tworząca i hostująca książki dostępne w domenie publicznej, działa w pełni w oparciu o jeden serwer dysponujący 2GB RAM i jednym rdzeniem. Ten sam serwer jest używany do serwowania treści, jej budowy oraz obsługi wszystkich procesów. Jak to jest możliwe? Sekretem jest oparcie na starych, sprawdzonych rozwiązaniach... i szczypta PHP do tego! ;)

**Milionowe kary dla Big Techów! - ale to ich nie boli...**
[https://proton.me/blog/big-tech-2023-fines-vs-revenue](https://proton.me/blog/big-tech-2023-fines-vs-revenue)
**INFO:** Ciągle słyszysz o wielomilionowych karach dla Amazona, Apple, Meta czy Microsoftu? Tak, 100 milionów dolarów musi ich nieźle zaboleć! No właśnie... niekoniecznie. Zobacz, ile dana firma musi "zbierać", aby zapłacić nałożoną na nią karę. Wyniki są zaskakujące.

**Inteligentny dom, ale odcięty od internetu? - da się!**
[https://www.androidauthority.com/offline-smart-home-3398608/](https://www.androidauthority.com/offline-smart-home-3398608/)
**INFO:** Wielu bardziej zaawansowanych i świadomych użytkowników unika rozwiązań smart home ze względu na zagrożenia związane z bezpieczeństwem. Bo dlaczego sterowanie Twoim domem miałoby odbywać się za pośrednictwem serwerów w Chinach? Ten artykuł podpowiada, jak zbudować infrastrukturę domu inteligentnego, która nie będzie korzystać z internetu ani z firm pośredniczących.

**Kurs Oracle APEX - tworzenie aplikacji w środowisku low-code (8x film)**
[https://www.youtube.com/watch?v=kUMYIwiN6QU&list=PL_S1sdE8n_vycCfd2aDmIn_6jLkSXhogE](https://www.youtube.com/watch?v=kUMYIwiN6QU&list=PL_S1sdE8n_vycCfd2aDmIn_6jLkSXhogE)
**INFO:** Jeśli chcesz nauczyć się, jak "wyklikać" swoją pierwszą aplikację w APEX-ie, ten kurs jest dla Ciebie. Adam, autor kursu, w zaledwie ośmiu lekcjach trwających od 10 do 20 minut, pokazuje jak rozpocząć tworzenie aplikacji, jak łączyć się z bazami danych, jak projektować interfejs aplikacji itp. Jest to bardzo dobry wstęp do tego narzędzia.

**Dlaczego Spotify Wrapped pojawia się akurat w listopadzie?**
[https://medium.com/gdg-vit/why-spotify-wrapped-drops-in-november-9d3765058cfc](https://medium.com/gdg-vit/why-spotify-wrapped-drops-in-november-9d3765058cfc)
**INFO:** Dość naturalne wydaje się robić podsumowania roku w grudniu lub w styczniu. Tymczasem Spotify zdecydowało się robić je w listopadzie. Czy za tym stoi jakaś głębsza logika, czy to może losowy wybór, aby jakkolwiek odróżnić się od konkurencji?

**Przegląd usług HomeLab 2024 (film, 40 minut)**
[https://youtube.com/watch?v=MpaAu3HVDYE](https://youtube.com/watch?v=MpaAu3HVDYE)
**INFO:** Autor filmu pokazuje, jak zbudowany jest jego domowy lab, jak skonfigurował swoją sieć i jakie aplikacje hostuje u siebie lokalnie, a także, dlaczego to robi. Wrzucam to jako pewnego rodzaju inspirację dla wszystkich fanów rozwiązań self-hosted.

**Błędne przekonania dotyczące świata webdevelopmentu**
[https://birtles.blog/2024/01/06/weird-things-engineers-believe-about-development/](https://birtles.blog/2024/01/06/weird-things-engineers-believe-about-development/)
**INFO:** Były pracownik Mozilli i redaktor standardów webowych dzieli się swoimi spostrzeżeniami na temat rozwoju stron internetowych. W artykule rozwiewa mity dotyczące wiedzy inżynierów i twórców specyfikacji. Czy ludzie ustalający standardy naprawdę znają się na tworzeniu stron? Czy twórcy przeglądarek są dobrymi deweloperami stron internetowych?

**Jak LED-y i ekrany wpływają na nasze zdrowie?**
[https://www.sevarg.net/2023/02/11/how-your-leds-are-killing-you/](https://www.sevarg.net/2023/02/11/how-your-leds-are-killing-you/)
**INFO:** W dzisiejszych czasach technologia LED jest wszechobecna, ale jak wpływa to na nasze zdrowie? Artykuł przytacza badania naukowe i analizuje, jak sztuczne oświetlenie LED wpływa na produkcję melatoniny i jakość snu. Jeśli w swoim życiu masz za mało stresu, poczytaj o tym, jak diody LED mogą Cię pozbawiać zdrowia. ;)

**GeoSpy AI - narzędzie wykrywające, gdzie zrobiono dane zdjęcie**
[https://geospy.ai](https://geospy.ai)
**INFO:** Wrzuć fotkę z elementami krajobrazu (czy to natura, czy otoczenie miejskie) i dowiedz się, gdzie ją wykonano. Na próbę wrzuciłem kilka losowych zdjęć znalezionych na Google i jedno ze swojej kolekcji. Udało mi się trafić z lokalizacją w 100% przypadków.

**Jak działają słuchawki z redukcją szumów? (film, 3 minuty)**
[https://youtube.com/watch?v=DcdRlq4_-yw](https://youtube.com/watch?v=DcdRlq4_-yw)
**INFO:** Mowa o systemie Active Noise Cancelling. Choć może się wydawać, że jest to niezwykle zaawansowany algorytm, podstawa jego działania opiera się na jednym, dość prostym do wyjaśnienia, zjawisku.

**Jak pracować z GIT-em w trybie offlne?**
[https://www.gibbard.me/using_git_offline/](https://www.gibbard.me/using_git_offline/)
**INFO:** Pisząc "offline", nie mam na myśli, tylko pracy na lokalnym komputerze, ale na komputerze odciętym od jakiejkolwiek sieci. Zakładam, że efekty swojej pracy (a więc i całe repozytorium) chcesz synchronizować między różnymi maszynami. Artykuł wyjaśnia, jak to osiągnąć, np. za pomocą pendrive'a lub innego nośnika.

**Używasz własnej domeny mailowej? - nadchodzą zmiany**
[https://www.mailgun.com/blog/deliverability/gmail-and-yahoo-inbox-updates-2024/](https://www.mailgun.com/blog/deliverability/gmail-and-yahoo-inbox-updates-2024/)
**INFO:** Gmail i Yahoo ogłosiły, że od lutego maile trafiające do ich skrzynek powinny być zabezpieczone za pomocą rozwiązań takich jak SPF, DKIM i DMARC. Zapewne używasz tego od lat, jeśli posiadasz własną domenę, ale zmiana polega na tym, że niegdyś było to rekomendowane, a teraz stanie się rozwiązaniem obowiązkowym. Od lutego, bez spełnienia nowych wymagań, Twoje wiadomości mogą po prostu wylądować w spamie. W artykule przeczytasz jeszcze o nowych wymaganiach dla osób wysyłających newslettery, ale dotyczyć Cię to będzie tylko, jeśli korzystasz z rozwiązań własnych lub self-hosted - duże firmy są do tego dostosowane od lat. Zmiana dotyczy przede wszystkim nadawców dużej liczby wiadomości (5K+ na dzień), ale zakładam, że w krótkim czasie obejmie ona wszystkich.

**Wykorzystaj ZIP Bombę do ochrony swojej strony**
[https://blog.haschek.at/2017/how-to-defend-your-website-with-zip-bombs.html](https://blog.haschek.at/2017/how-to-defend-your-website-with-zip-bombs.html)
**INFO:** "ZIP Bomba" to skompresowany, niewielkich rozmiarów plik, który dekompresuje się do ogromnych rozmiarów (np. z 1MB ZIP powstaje 1TB danych). Takie rozwiązanie jest często używane przez pentesterów i hakerów do destabilizacji działania aplikacji. Można je jednak wykorzystać także do samoobrony przed agresorami.

**Soundiiz - przemigruj się między platformami muzycznymi**
[https://soundiiz.com/](https://soundiiz.com/)
**INFO:** Spotify niebawem podniesie ceny. Dla niektórych może to stanowić dobrą wymówkę, aby odstąpić od korzystania z ich usług i przenieść się na inną platformę. Tylko trochę szkoda tych playlist, które były budowane przez lata, i ulubionych utworów. Za pomocą tego serwisu jesteś w stanie przerzucić swoje dane między dowolnie wybranymi platformami z muzyką. Korzystając z darmowego konta, możesz migrować playlisty mające do 200 utworów, ale opcja PRO wcale nie jest droga, zwłaszcza że możesz ją wykupić na miesiąc, jedynie w celu przeniesienia danych (bez stałej synchronizacji).

**Gdyby stolarzy zatrudniano jak programistów...**
[https://jasonbock.substack.com/p/if-carpenters-were-hired-like-programmers](https://jasonbock.substack.com/p/if-carpenters-were-hired-like-programmers)
**INFO:** Żartobliwy tekst, przedstawiający pewne dziwactwa, z którymi może zetknąć się programista podczas rozmowy o pracę. Jak by to wyglądało, gdyby w podobny sposób rekrutowano stolarzy? Wiem, że to zupełnie inny świat, ale jest to tekst, mający z założenia być zabawnym.

**PocketBase - prosta, przenośna baza danych w jednym pliku**
[https://pocketbase.io/](https://pocketbase.io/)
**INFO:** To rozwiązanie pozwoli Ci zaimplementować pełnoprawny backend do prostej aplikacji SaaS. Gdy piszę o "jednym pliku", możesz pomyśleć, że przecież SQLite robi to samo od lat. Jednak to niezupełnie prawda. W PocketBase nie tylko dane mieszczą się w jednym pliku, ale cała aplikacja - wraz z panelem Web, REST-owym API i wszystkim innym, co niezbędne jest do działania. To niezwykle skondensowana aplikacja, której postawienie zajmie Ci dosłownie kilkadziesiąt sekund (to tylko uruchomienie jednego pliku).

**Ghost Jobs - Twoje oferta pracy może nie istnieć**
[https://www.marketplace.org/2024/01/03/those-jobs-youre-applying-to-they-might-not-be-real/](https://www.marketplace.org/2024/01/03/those-jobs-youre-applying-to-they-might-not-be-real/)
**INFO:** Czym są tzw. "Ghost Jobs"? Jak to się dzieje, że część stanowisk, na które aplikujesz, może nie istnieć i nigdy nie powstać? Nie zawsze takie stanowiska są tworzone z premedytacją, ale jeśli już tak jest, to jaki jest tego cel?

**Ambiphone - kolejny generator szumów otoczenia**
[https://ambiph.one/](https://ambiph.one/)
**INFO:** Czy muzyka Cię rozprasza, ale dźwięki natury (wiatr, deszcz, fale itp.) sprawiają, że pracujesz lepiej? Za pomocą tego generatora możesz wyklikać dźwięki tła, dostosowane do Twoich potrzeb.

**GPT Store jest już dostępny**
[https://openai.com/blog/introducing-the-gpt-store](https://openai.com/blog/introducing-the-gpt-store)
**INFO:** Tak jak od dawna zapowiadało OpenAI, planowało ono powstanie rynku ze spersonalizowanymi wersjami ChatGPT (tzw. GPTs). W tym tygodniu rynek rozpoczął swoją działalność. Nie można w nim jeszcze niczego kupić (każdy asystent jest darmowy), ani na nim zarabiać (ta opcja pojawi się w pierwszym kwartale tego roku), ale już teraz można zobaczyć, jak ma to działać i wyglądać. Interesujące są te sekcje z polecanymi i trendującymi asystentami. Dzięki nim można natrafić na nowe, ciekawe rozwiązania.

**Generowanie (SSG), czy renderowanie (SSR) po stronie serwera - co wybrać?**
[https://gomakethings.com/should-you-use-an-ssg-or-ssr-to-build-your-static-site/](https://gomakethings.com/should-you-use-an-ssg-or-ssr-to-build-your-static-site/)
**INFO:** Jeśli Twoja strona jest statyczna, powinna być podawana użytkownikom w formie statycznych plików HTML. Taki efekt można osiągnąć zarówno za pomocą SSR, jak i SSG. Tylko czym one się różnią? Autor omawia plusy i minusy obu tych podejść.

**Dodaj webmentions do Twojej strony**
[https://rknight.me/blog/adding-webmentions-to-your-site/](https://rknight.me/blog/adding-webmentions-to-your-site/)
**INFO:** Jeśli Twój serwis stoi na jednej z popularnych platform blogowych, prawdopodobnie obsługuje webmentions. Jeśli jednak samodzielnie tworzyłeś aplikację webową, szanse, że zaimplementowałeś to rozwiązanie, są znikome. Jak być powiadamianym, gdy ktoś zalinkuje do Twojego artykułu, a jednocześnie jak, bez godzin pisania kodu, dodać wzmianki webowe do swojego serwisu? Ten artykuł zna odpowiedź.

**Dive - narzędzie do przeglądania i optymalizacji obrazów Dockera**
[https://github.com/wagoodman/dive](https://github.com/wagoodman/dive)
**INFO:** Czy zależy Ci na zmniejszeniu obrazu kontenera Twojej aplikacji? Tylko od czego zacząć? Być może nie wiesz, która operacja w Dockerfile generuje Ci tyle zbytecznych megabajtów danych. Najprościej byłoby rozciągnąć taki obraz na warstwy i przeglądać je jedna po drugiej, sprawdzając przy tym, kiedy i dlaczego przybywa nam danych na dysku. Dive pozwala Ci łatwo wykonać taką operację.

**CSV lens - narzędzie do wygodnego przeglądania plików CSV**
[https://github.com/YS-L/csvlens](https://github.com/YS-L/csvlens)
**INFO:** Narzędzi do pracy z plikami CSV na GitHubie nie brakuje, ale to wygląda nadzwyczajnie estetycznie. Pozwala nie tylko przeglądać zawartość plików CSV, ale także wyszukiwać wpisy po konkretnej kolumnie (także z użyciem wyrażeń regularnych). Załączony film pokazuje, jak to działa w praktyce.

**W firmie używacie CI/CD? - a wiesz, co to znaczy?**
[https://thenewstack.io/ci-is-not-cd/](https://thenewstack.io/ci-is-not-cd/)
**INFO:** CI/CD są często używane jako nazwy dla jednego procesu lub sposobu wdrażania oprogramowania. Jakie jednak są różnice między Continuous Integration (CI) a Continuous Delivery (CD) i dlaczego oba te procesy są tak ważne w nowoczesnym rozwoju oprogramowania? Ten artykuł stara się odpowiedzieć na te pytania.

**Buggregator - serwer do kompleksowego debugowania PHP**
[https://buggregator.dev](https://buggregator.dev)
**INFO:** Rozwiązanie skupiające w jednym obrazie Docker szereg narzędzi, ułatwiających debugowanie aplikacji pisanych głównie w PHP. Obsługuje przechwytywanie logów Spatie/Ray, xhprof, Sentry, Monolog, Symfony Dump Server, a także oferuje lokalny serwer SMTP do podglądu wysyłanych maili.

**HonoJS - ultra szybki framework dla Twojej aplikacji internetowej**
[https://hono.dev/](https://hono.dev/)
**INFO:** Hono to mały, prosty i ultraszybki framework do tworzenia aplikacji internetowych, który działa na różnych środowiskach JavaScript, takich jak Cloudflare Workers, Fastly Compute, Deno, Bun, Vercel, Lagon, Node.js i innych.

**Efektywna praca ze stringami w JavaScript**
[https://www.freecodecamp.org/news/javascript-string-handbook/](https://www.freecodecamp.org/news/javascript-string-handbook/)
**INFO:** Artykuł jest przeznaczony głównie dla początkujących programistów JS, którzy chcą poznać wszystkie operacje na stringach, które mogą przydać się im w codziennej pracy.

**Własne pluginy filtrów do Ansible**
[https://faun.pub/customizing-ansible-ansible-filter-plugins-7a302acf412a](https://faun.pub/customizing-ansible-ansible-filter-plugins-7a302acf412a)
**INFO:** Jeśli jesteś adminem i automatyzujesz zadania na serwerach za pomocą Ansible, możesz znacznie usprawnić swoją pracę, tworząc własne, dostosowane do Twoich potrzeb filtry. Jak pokazuje ten artykuł, stworzenie własnego filtra to zaledwie kilka linii kodu.

**==LINKI TYLKO DLA PATRONÓW==**

**OSINT z użyciem Linuksa - skondensowany kurs online (darmowy)**
[https://uw7.org/un_29903d9d7803d/](https://uw7.org/un_29903d9d7803d/)
**INFO:** Darmowa książka (PDF, 150+ stron + przykłady w repo) wprowadzająca w użycie Linuksa przy poszukiwaniu informacji o ludziach i firmach. Kurs zaczyna od absolutnych podstaw, więc nawet jeśli nie masz doświadczenia z Linuksem, to i tak prawdopodobnie wszystko zrozumiesz. Pobierz PDF-a na dysk, ponieważ przeglądanie go w podlinkowanej formie jest bardzo niewygodne.

**Kolekcja klientów GUI dla ChatGPT**
[https://uw7.org/un_c0119087b33b2/](https://uw7.org/un_c0119087b33b2/)
**INFO:** Nie każdemu odpowiada klasyczny interfejs ChatGPT, jaki oferuje nam OpenAI. Może też nie chcesz płacić za wersję Plus i wolisz po prostu korzystać z modelu GPT-4, ale potrzebujesz do tego interfejsu graficznego (GUI)? Na tej stronie znajdziesz kilka otwartoźródłowych rozwiązań, które możesz zainstalować na swoim komputerze lub serwerze (WebGUI).