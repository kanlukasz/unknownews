Cześć!

Już niemal tradycją stało się, że w piątek, około południa na Twoją skrzynkę mailową wpada mail, który skradnie Twoją uwagę na pewien czas i który - mam nadzieję - zapewni Ci porcję wiedzy przydatnej w Twojej pracy i odrobinę rozrywki na koniec tygodnia. Cieszy mnie, że to czytasz.

Jeśli uważasz, że komuś jeszcze to zestawienie może uprzyjemnić dzień lub usprawnić pracę, to zrób tej osobie forwarda maila, albo daj linka do wersji webowej.

 

Zanim przejdziemy do właściwej treści, najpierw "pora na sponsora" :)

Sponsorem tego wydania jest Damian Naprawa, twórca największego w Polsce portalu o konteneryzacji - wkontenerach.pl oraz organizator Festiwalu #KubeDevSec - bezpłatnej 4-dniowej konferencji online dla Programistów, Architektów, inżynierów DevOps i specjalistów ds. bezpieczeństwa. Festiwal startuje już w najbliższy poniedziałek, 26 lutego 2024:

[https://kubedevsec.pl/](https://kubedevsec.pl/)  

Też możesz zostać sponsorem wydania - wystarczy, że odpiszesz na tego maila.

 

A teraz zapraszam do lektury :)

 

◢ #unknownews ◣

**Jak utrzymać stabilność długo działającego Raspberry Pi? - poradnik**  
[https://www.dzombak.com/blog/2023/12/Considerations-for-a-long-running-Raspberry-Pi.html](https://www.dzombak.com/blog/2023/12/Considerations-for-a-long-running-Raspberry-Pi.html)  
**INFO:** Zastanawiasz się, jak zadbać o niezawodność Twojego Raspberry Pi, działającego bez przerwy przez tygodnie, miesiące, a nawet lata? Autor artykułu dzieli się swoim doświadczeniem w zapewnianiu ciągłości pracy tych minikomputerów. Doradza, jak zarządzać potencjalnymi problemami i oferuje praktyczne wskazówki dotyczące ich monitorowania. To kompendium wiedzy dla wszystkich użytkowników Raspberry Pi, którzy chcą podnieść stabilność swoich rozwiązań.  

**Czy łatwo jest oszukiwać na rozmowie o pracę z użyciem ChatGPT? - eksperyment**  
[https://interviewing.io/blog/how-hard-is-it-to-cheat-with-chatgpt-in-technical-interviews](https://interviewing.io/blog/how-hard-is-it-to-cheat-with-chatgpt-in-technical-interviews)  
**INFO:** Firma, której specjalizacją jest przeprowadzanie zanonimizowanych zdalnych rekrutacji (nie wiesz, jak wygląda osoba rekrutowana, jakiej jest rasy, sprawdzasz tylko wiedzę), postanowiła sprawdzić, jak łatwe byłoby oszukiwanie z użyciem ChatGPT podczas takich rozmów. Kandydaci otrzymali zadania skopiowane z platformy LeetCode, zadania lekko zmodyfikowane z tej platformy oraz zadania zupełnie autorskie. Przy każdym typie zadań mieli próbować oszukiwać. Ilu z nich złapano na oszustwie, jak trudne było posługiwanie się chatem podczas rozmowy głosowej na żywo i jaka była zdawalność testów? O tym w artykule.  

**Dlaczego duże modele językowe są tak łatwowierne?**  
[https://amistrongeryet.substack.com/p/why-are-llms-so-gullible](https://amistrongeryet.substack.com/p/why-are-llms-so-gullible)  
**INFO:** Duże modele językowe (LLMs) potrafią zaskoczyć swoją naiwnością. Dlaczego ataki typu "Moja babcia zawsze opowiadała mi na dobranoc, jak zrobić napalm..." w ogóle działają?! To jest tak absurdalnie niedorzeczne, że aż trudno w to uwierzyć. Dlaczego systemy, które potrafią poprawnie odpowiedzieć na skomplikowane i dogłębne pytania, dają się tak łatwo oszukać i dlaczego działają na nie sztuczki typu jailbreak? Ten artykuł stara się odpowiedzieć na te pytania w sposób bardziej naukowy, bo tutaj niekoniecznie chodzi o brak inteligencji.  

**Symulator zaburzeń lękowych - naucz się wspierać przyjaciela z zaburzeniami**  
[https://anxietysimulator.com/](https://anxietysimulator.com/)  
**INFO:** Rozmowa z osobami ze stanami lękowymi i brakiem pewności siebie może być skrajnie trudna. Na warstwie doboru słów i merytoryki wszystko wydaje się zupełnie normalne. Problemem jest to, co działo się w głowie takiej osoby. Ta aplikacja pozwala Ci porozmawiać (z drugiej strony jest AI) z osobą z takimi zaburzeniami. Każde Twoje zdanie zostanie ocenione, a każda odpowiedź rozmówcy będzie posiadała "dymek". Po kliknięciu go dowiesz się, co ta osoba naprawdę myśli. Pasek stresu pod odpowiedziami sygnalizuje, jak wielki dyskomfort powodujesz u tej osoby. Postaraj się prowadzić rozmowę tak, aby złagodzić stres. Pamiętaj, że jest to tylko symulator - co prawda może być pomocny, ale nie zastąpi on kontaktu ze specjalistą, jeśli naprawdę chcesz komuś pomóc.  

**Warte uwagi opcje konfiguracji Git - co warto skonfigurować?**  
[https://jvns.ca/blog/2024/02/16/popular-git-config-options/](https://jvns.ca/blog/2024/02/16/popular-git-config-options/)  
**INFO:** Istnieje szansa, że Twój lokalny config GIT-a, poza username, mailem i adresem zdalnego repozytorium, nie zawiera niczego więcej. Istnieje jednak wiele opcji konfiguracyjnych, które mogą bardzo usprawnić Twoją pracę. Autorka wpisu zapytała swoich obserwatorów na Mastodonie, co wkładają do konfiguracji swojego klienta GIT, a następnie opisała niektóre z ciekawszych wymienionych ustawień.  

**Filtry Blooma - czyli kiedy "być może" jest wystarczające**  
[https://samwho.dev/bloom-filters/](https://samwho.dev/bloom-filters/)  
**INFO:** Czy znasz już narzędzie, które może okazać się nieocenione przy pracy z dużymi zbiorami danych? Poznaj filtry Blooma - probalistyczne struktury danych, które mogą dać Ci "raczej prawdopodobną" odpowiedź na Twoje pytanie. Dowiedz się, jak działają, kiedy są przydatne i jak zoptymalizować ich użycie. Dlaczego miałbyś używać rozwiązania, które czasami się myli? Odpowiedź znajdziesz w tym interaktywnym artykule.  

**Festiwal KubeDevSec - bezpłatny event dla Programistów, Architektów, inżynierów DevOps i specjalistów ds. bezpieczeństwa [sponsorowane]**  
[https://kubedevsec.pl/](https://kubedevsec.pl/)  
**INFO:** Festiwal #KubeDevSec to unikatowe wydarzenie w Polsce, które łączy: Kubernetes (Kube), Nowoczesne Praktyki Wytwarzania i Dostarczania Oprogramowania (Dev) i Bezpieczeństwo (Sec). Poprzednia Edycja Festiwalu (Docker & Kubernetes, 2021) zgromadziła blisko 3000 osób. Teraz celem organizatorów jest, by podwoić tę frekwencję oraz by był to najgrubszy event w Polsce o ww. tematyce. Festiwal potrwa aż 4 dni (w godzinach wieczornych) w terminie 26-29 lutego 2024.  

**Od inżyniera do menedżera - co kocham, a czego nienawidzę w mojej pracy?**  
[https://thoughtspile.github.io/2024/02/16/eng-to-em/](https://thoughtspile.github.io/2024/02/16/eng-to-em/)  
**INFO:** Jak to jest przejść z roli typowego deva do menedżera zespołu inżynierów? Autor dzieli się swoimi doświadczeniami po 7 latach jako front-end developer i prawie 2 latach jako lider zespołu. Dowiesz się, co przynosi mu najwięcej satysfakcji w nowej roli i z jakimi wyzwaniami się zmaga. Ciekawa perspektywa.  

**Metody cachowania danych przy 1,2 miliarda zapytań/dzień do API**  
[https://www.revenuecat.com/blog/engineering/data-caching-revenuecat/](https://www.revenuecat.com/blog/engineering/data-caching-revenuecat/)  
**INFO:** Platforma RevenueCat, służąca do obsługi płatnych subskrypcji w aplikacjach, dzieli się swoim doświadczeniem w skalowaniu własnej aplikacji z wykorzystaniem sprytnych metod cachowania danych. Artykuł zagłębia się w tematykę równomiernego rozłożenia obciążenia, wykorzystania pamięci podręcznej do przyspieszenia dostępu do danych oraz utrzymania niskiego opóźnienia i spójności systemu. Jeśli interesuje Cię temat skalowania systemów, to jest to coś dla Ciebie.  

**Marketing wokół Tailwind CSS - co jest prawdą?**  
[https://nuejs.org/blog/tailwind-misinformation-engine/](https://nuejs.org/blog/tailwind-misinformation-engine/)  
**INFO:** Jak powstał Tailwind CSS i jakie praktyki marketingowe przyczyniły się do jego popularności? Ten artykuł przygląda się kluczowym momentom w rozwoju tego frameworka, analizując jego genezę oraz kontrowersje wokół podejścia 'utility-first'. Ciekawa, subiektywna analiza tematu.  

**Dodawanie skrótów klawiszowych do dowolnej strony internetowej**  
[https://wcedmisten.fyi/post/keyboard-shortcuts-userscripts/](https://wcedmisten.fyi/post/keyboard-shortcuts-userscripts/)  
**INFO:** Autor postanowił usprawnić swoją pracę z ponad 24-letnią aplikacją sieciową, dodając do niej skróty klawiszowe, które za pomocą JavaScript wykonają zaprogramowane wcześniej akcje. Tylko jak to zrobić bez dostępu do źródeł aplikacji? Z pomocą przychodzą "UserScripts" połączone z rozszerzeniem ViolentMonkey. Bardzo polecam to rozwiązanie. Od niepamiętnych czasów sam dodaję skróty klawiszowe do funkcji na często odwiedzanych przeze mnie stronach. To prawdziwy life-changer pod względem produktywności :)  

**Skalowanie ChatGPT - 5 wyzwań z którymi spotkało się OpenAI**  
[https://newsletter.pragmaticengineer.com/p/scaling-chatgpt](https://newsletter.pragmaticengineer.com/p/scaling-chatgpt)  
**INFO:** Poznaj wyzwania, z którymi musieli zmierzyć się inżynierowie podczas tworzenia i skalowania ChatGPT. To, co mnie zaciekawiło w tym artykule, to nie tylko klasyczne problemy związane z architekturą aplikacji, ale także ograniczenia typowo sprzętowe, których często nie bierze się pod uwagę, a które w świecie AI bywają wąskim gardłem.  

**Dostosuj menu kontekstowe Windowsa do swoich potrzeb**  
[https://enderman.ch/blog/the-windows-context-menu](https://enderman.ch/blog/the-windows-context-menu)  
**INFO:** Menu kontekstowe nie zawsze zawiera to, co powinno. Być może warto dodać do niego kilka pozycji, które ułatwią Ci pracę? Okazuje się, że nie jest to takie proste i wymaga modyfikacji w rejestrze systemowym. Ten artykuł przeprowadzi Cię przez cały proces, a wprowadzone zmiany być może usprawnią Twoją pracę.  

**Analiza wideo w Gemini Pro 1.5 robi wrażenie!**  
[https://simonwillison.net/2024/Feb/21/gemini-pro-video/](https://simonwillison.net/2024/Feb/21/gemini-pro-video/)  
**INFO:** Gemini Pro zawstydziło konkurencję swoim jednomilionowym oknem kontekstowym, ale Gemini ma jeszcze coś, czego do tej pory nie oferują inne komercyjne modele AI. Potrafi niezwykle dokładnie analizować materiał filmowy. W tym artykule zobaczysz przykład analizy dosłownie siedmiosekundowego nagrania, z którego sztuczna inteligencja wyławia tytuły 20 książek znajdujących się na półce.  

**Product Hunt - płatna droga do sukcesu?**  
[https://dev.to/wasp/product-hunt-has-become-pay-to-win-but-you-should-still-use-it-to-launch-your-product-508d](https://dev.to/wasp/product-hunt-has-become-pay-to-win-but-you-should-still-use-it-to-launch-your-product-508d)  
**INFO:** Czy Product Hunt to wciąż dobre miejsce na uruchomienie swojego produktu, mimo rosnących wątpliwości co do autentyczności jego społeczności? Oto subiektywne odczucia autora, który podzielił się swoim doświadczeniem z ostatniego startu na PH. Zdradził on, jak wygląda obecnie promowanie produktu, jakie korzyści może to przynieść i jak efektywnie wykorzystać potencjał tej platformy. Przeczytaj, aby dowiedzieć się, jak wygląda współczesny Product Hunt, i zastanów się, czy warto włączyć go do strategii marketingowej Twojego startupu.  

**Lista 10 mniej oczywistych zastosowań GitHub Copilota**  
[https://github.blog/2024-01-22-10-unexpected-ways-to-use-github-copilot/](https://github.blog/2024-01-22-10-unexpected-ways-to-use-github-copilot/)  
**INFO:** Copilot może być pomocny nie tylko przy pisaniu kodu, ale i przy wielu innych zadaniach deweloperskich. Od generowania opisów do commitów, poprzez dokumentowanie kodu, aż po debugowanie workflow CI/CD. Warto rzucić okiem, a być może znajdziesz tam zastosowanie, które przyspieszy Twoją pracę.  

**GitOps - szybszy i bardziej efektywny rozwój oprogramowania?**  
[https://levelup.gitconnected.com/mastering-gitops-faster-more-efficient-software-development-streamlining-devops-workflows-a6a7a516e919](https://levelup.gitconnected.com/mastering-gitops-faster-more-efficient-software-development-streamlining-devops-workflows-a6a7a516e919)  
**INFO:** Na czym polega koncepcja GitOps i dlaczego powinno Cię to zainteresować lub przynajmniej skłonić do przemyśleń? Git stał się nieodłącznym elementem w produkcji oprogramowania. Dlaczego więc nie wrzucić go także do workflow używanego przez DevOpsów? To dobre wprowadzenie do tematu. Warto rzucić okiem także na materiały uzupełniające, podane na końcu artykułu.  

**Wszystko, co musisz wiedzieć o formatach obrazów - przegląd**  
[https://www.webdesignerdepot.com/everything-you-need-to-know-about-image-formats-in-2024/](https://www.webdesignerdepot.com/everything-you-need-to-know-about-image-formats-in-2024/)  
**INFO:** Rozbudowany artykuł omawia główne formaty plików graficznych, najczęściej wykorzystywane w świecie webowym. Jakie są ich zalety, jakie wady, i który warto wybrać do realizacji konkretnej potrzeby?  

**Katalog narzędzi bazujących na AI**  
[https://fastpedia.io/](https://fastpedia.io/)  
**INFO:** Prezentuję Ci dość prosty serwis, który gromadzi narzędzia wspierane przez sztuczną inteligencję. Możesz przeglądać katalog zarówno korzystając z wyszukiwarki, jak i poprzez przeklikiwanie kategorii. Użyteczną funkcją jest możliwość filtrowania narzędzi po ich cenie: darmowe, płatne, częściowo płatne itp.  

**Podświetlanie składni bez tagów SPAN?**  
[https://frontendmasters.com/blog/syntax-highlighting-with-no-spans/](https://frontendmasters.com/blog/syntax-highlighting-with-no-spans/)  
**INFO:** Komponenty webowe podświetlające składnię różnych języków, przeważnie wyszukują słowa kluczowe w kodzie, otaczają je spanami i kolorują. W ten sposób otrzymujemy ogromną "spanową zupę", okraszoną klasami lub stylami in-line. Czy można do tego podejść inaczej? Nowoczesne API przeglądarek pozwalają ostylować kod bez konieczności jego przebudowywania. Z artykułu dowiesz się, jak to osiągnąć.  

**Windows Vista - analiza porażki systemu (film, 42 minuty)**  
[https://youtu.be/7E7p_uEQxQQ](https://youtu.be/7E7p_uEQxQQ)  
**INFO:** System Windows Vista nie należał do puli chwalonych produktów Microsoftu. Czego nowego wprowadzał, co nie spodobało się użytkownikom? Jaka była geneza jego powstania i czy naprawdę był to system aż tak zły?  

**Idealny rozmiar Pull Requesta to 50 linii kodu**  
[https://graphite.dev/blog/the-ideal-pr-is-50-lines-long](https://graphite.dev/blog/the-ideal-pr-is-50-lines-long)  
**INFO:** Interesująca analiza, która pokazuje, że najbardziej efektywne zmiany w kodzie, to te zawierające około 50 linii. Artykuł obala mity dotyczące wielkości pull requestów i przedstawia twarde dane, które pomogą Ci zoptymalizować PR tak, aby był szybciej zrecenzowany i z większym prawdopodobieństwem zaakceptowany przy code review.  

**API Gateway + Lambda? Rozważ użycie adresów funkcji**  
[https://blog.bitsrc.io/amazon-api-gateway-vs-function-urls-2b6940168c21](https://blog.bitsrc.io/amazon-api-gateway-vs-function-urls-2b6940168c21)  
**INFO:** Od pojawienia się Lambdy na AWS, jedynym sensownym sposobem wywołania takiej funkcji przez zapytanie HTTP było podpięcie jej do API Gatewaya. Stało się to już niejako standardem i 'tak się po prostu robi'. Od około dwóch lat istnieje jednak rozwiązanie znacznie prostsze, zwane 'Function URL', które może okazać się dla Ciebie zupełnie wystarczające, a do tego ograniczy koszty generowane przez API Gateway.  

**Pierwszy, komercyjny lądownik wylądował na księżycu (film, 2h)**  
[https://www.intuitivemachines.com/im-1](https://www.intuitivemachines.com/im-1)  
**INFO:** Lądownik zwany "Odyseuszem" (albo IM-1) firmy Intuitive Machines, dzisiaj (23.02 po północy), wylądował w okolicach krateru Malapert. Na stronie znajdziesz więcej informacji i nagranie z misji. To coś dla space-geeków ;)  

**Signal wprowadza ochronę numeru telefonu - nareszcie!**  
[https://signal.org/blog/phone-number-privacy-usernames/](https://signal.org/blog/phone-number-privacy-usernames/)  
**INFO:** Od lat używam Signala do celów biznesowych, ale nigdy nie korzystałem z niego dla celów prywatnych. Główny powód? Aby porozmawiać z kimkolwiek, muszę podać mu swój numer telefonu. Nadchodzi długo oczekiwana zmiana, która pozwoli na ukrycie numeru i posługiwanie się w jego miejsce unikalnym identyfikatorem. Funkcja ta jest już powoli wprowadzana w nowej wersji aplikacji.  

**Google przeprasza za 'nieścisłości rasowe' w generowanych przez Gemini obrazach**  
[https://www.theverge.com/2024/2/21/24079371/google-ai-gemini-generative-inaccurate-historical](https://www.theverge.com/2024/2/21/24079371/google-ai-gemini-generative-inaccurate-historical)  
**INFO:** Google przeprosiło za błędy w generowaniu historycznych obrazów za pomocą AI Gemini, które niespodziewanie przedstawiało białe postacie historyczne i grupy, takie jak niemieccy żołnierze z okresu nazizmu, w postaci czarnoskórych czy Azjatów. Kontrowersje te wywołały dyskusje na temat dokładności historycznej, różnorodności rasowej i kwestii wzmacniania stereotypów przez sztuczną inteligencję.  

**Co możesz zmienić/opublikować na swojej stronie domowej - 100 pomysłów**  
[https://jamesg.blog/2024/02/19/personal-website-ideas/](https://jamesg.blog/2024/02/19/personal-website-ideas/)  
**INFO:** Szukasz inspiracji, jak ulepszyć swoją osobistą stronę internetową? Ten artykuł to kolekcja pomysłów, które można wdrożyć zarówno na warstwie technicznej, jak i na warstwie treści. Warto także podążyć za linkiem do '32 Bit Cafe', gdzie znajdziesz garść dodatkowych pomysłów z nieco innych kategorii. Jest to dobra lektura dla osób szukających inspiracji do rozbudowy własnego homepage.  

**Czy przycisk przełącznika powinien wskazywać stan aktualny, czy docelowy?**  
[https://ux.stackexchange.com/questions/1318/should-a-toggle-button-show-its-current-state-or-the-state-to-which-it-will-chan](https://ux.stackexchange.com/questions/1318/should-a-toggle-button-show-its-current-state-or-the-state-to-which-it-will-chan)  
**INFO:** Dość rozbudowana dyskusja na StackExchange. Przyciski przełączające mogą sprawiać problemy z interpretacją ich stanów. Zaprojektowanie jednoznacznie zrozumiałego interfejsu aplikacji okazuje się nie być takie proste, a niektóre z odpowiedzi w wątku sugerują nawet alternatywne rozwiązania dla tego problemu.  

**Petycja mająca ocalić Flipper Zero przed banem**  
[https://saveflipper.ca/](https://saveflipper.ca/)  
**INFO:** Rząd Kanady ma zamiar zdelegalizować używanie i posiadanie wspomnianego narzędzia. Podaje jako powód jego częste wykorzystywanie do kradzieży samochodów. Specjaliści z branży bezpieczeństwa argumentują, że jest to mało rozsądne podejście. Według nich powinno się podnosić bezpieczeństwo samochodów, a nie zabraniać posiadania narzędzi takich jak Flipper. Badacze twierdzą, że tego rodzaju zakaz może mieć negatywny wpływ na rozwój badań w branży cyberbezpieczeństwa.  

**Pułapki w obsłudze czasu w Pythonie - z czym nie radzą sobie biblioteki?**  
[https://dev.arie.bovenberg.net/blog/python-datetime-pitfalls/](https://dev.arie.bovenberg.net/blog/python-datetime-pitfalls/)  
**INFO:** Pracujesz z datami, strefami czasowymi, znacznikami czasowymi i wykorzystujesz do tego jedną z wielu bibliotek Pythona? Okazuje się, że mają one na swoim koncie małe wpadki, o których istnieniu możesz nie wiedzieć, a które mogą spowodować niemałe zamieszanie w Twojej aplikacji.  

**WXT - framework do szybkiego tworzenia rozszerzeń do przeglądarki**  
[https://wxt.dev/](https://wxt.dev/)  
**INFO:** Od czego zacząć tworzenie rozszerzenia do przeglądarki? Najprościej jest mieć jakiś punkt startowy, który pozwoli nam zrozumieć strukturę, a my, jako programiści, dorzucimy do niego odrobinę HTML+JS+CSS i gotowe. Właśnie to robi WXT - daje Ci punkt startowy do tworzenia rozszerzeń, nawet gdy jest to Twoje pierwsze zetknięcie z technologią używaną przy tworzeniu WebExtensions.  

**Katalog darmowych gier Open Source**  
[https://project-awesome.org/michelpereira/awesome-open-source-games](https://project-awesome.org/michelpereira/awesome-open-source-games)  
**INFO:** Gry przeglądarkowe, natywne, mobilne i inne. Katalog może Ci się przydać jako zbiór ciekawych kodów źródłowych do analizy lub... jako miejsce do poszukiwania bezpłatnej rozrywki.  

**HTMZ - minimalistyczne rozwiązanie do modularnego HTML**  
[https://leanrada.com/htmz/](https://leanrada.com/htmz/)  
**INFO:** HTMZ to mikroframework HTML, który umożliwia tworzenie modułowych interfejsów użytkownika za pomocą prostego HTML. Nie potrzebujesz żadnych zależności, ani nawet backendu - wystarczy 166 bajtów kodu. Rozwiązanie jest banalnie proste, ale wierzę, że może Ci się przydać.  

**Filtr "ternary" w Ansible - sprytniejsza automatyzacja**  
[https://www.zufallsheld.de/2024/02/21/interesting-use-of-ansible-ternary-filter/](https://www.zufallsheld.de/2024/02/21/interesting-use-of-ansible-ternary-filter/)  
**INFO:** Czy wiesz, jak wykorzystać filtr "ternary" w Ansible, aby uprościć i zoptymalizować zadania? Albo... czy w ogóle wiesz o istnieniu takiego filtra? Ten artykuł prowadzi przez różnorodne scenariusze, w których filtr ten może okazać się użyteczny - od wyświetlania wyników komend w zależności od poziomu szczegółowości logów, po obsługę starszych wersji Pythona. Poznaj praktyczne przykłady, które mogą ułatwić Ci pracę z automatyzacją.  

**Korzystanie z Fullscreen API w JavaScript**  
[https://www.freecodecamp.org/news/how-use-full-screen-api-in-js/](https://www.freecodecamp.org/news/how-use-full-screen-api-in-js/)  
**INFO:** Chciałbyś, aby Twoja gra online bądź dowolny element HTML był wyświetlany na pełnym ekranie? Z pomocą przyjdzie Ci tutaj Fullscreen API, dzięki któremu Twoje projekty zyskają funkcję pełnoekranową. Poza elementami związanymi z JS, w artykule znajdziesz również proste rozwiązanie do opanowania oddzielnych CSS-ów dla trybu pełnoekranowego.  

**==LINKI TYLKO DLA PATRONÓW==**

**Darmowy kurs wprowadzający w temat testowania oprogramowania**  
[https://uw7.org/un_0701697628e4d/](https://uw7.org/un_0701697628e4d/)  
**INFO:** Jak wykonywać testy automatyczne, co testować, jakich narzędzi użyć, gdzie uruchamiać testy... - na te i wiele innych pytań, odpowiedzi znajdziesz w podlinkowanym kursie.  

**Przewodnik po web scrapingu w Pythonie - krok po kroku**  
[https://uw7.org/un_61727f70a9a83/](https://uw7.org/un_61727f70a9a83/)  
**INFO:** Naucz się tworzyć wydajne web crawlery i radzić sobie z wyzwaniami, jakie stawia scraping danych w rzeczywistym świecie. Artykuł omawia użycie biblioteki BeautifulSoup, techniki radzenia sobie z limitami i blokadami, oraz praktyki przydatne przy scrapingu na dużą skalę.